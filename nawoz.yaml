- body:
  - lg[n=1,type=stanza]:
    - head: Prěni spěw
    - l[n=1]: Na šěsćdźesato do žnjencowej žno mi kosy z najrjeńšim
    - l[n=2]: zarěča brus. Pak za hólca, za hospodarja šće tola
    - l[n=3]: njepomnju krasnišich žnjow, zo by bjez komdźenja mi štož lětsa
    - l[n=4]: wšo šlo zasobu. Što tola do běhanja bě mi druhdy
    - l[n=5]: na syna, na wotawy! Dźěn po cyłych dnjach smy mi často
    - l[n=6]: pospochi wobroćeli, roztřasowali, zo by někak
    - l[n=7]: do kopjenow so nam hodźalo nož, a čwaki najtolstše
    - l[n=8]: rozkopali. Wuwalaneho nimo teho pak skotej
    - l[n=9]: njecha šće so, a kruwy, kiž ze spěšnišim tola hewak
    - l[n=10]: padaju do syna, na natykane nam ze synom rěble
    - l[n=11]: ruja. Zo njećěri na dejwo, njemóžemy drje so dźiwać,
    - l[n=12]: kiž wucyrowane dźě je na dešću dočista wšitke.
    - l[n=13]: Lětsa pak njemějachmy nade někotre lěta najmjeńšej
    - l[n=14]: hary ze synom; bjez kopjenja žno bě doschnyło same
    - l[n=15]: a je wonjate ze zelenym mi wšitke štož ruta.
    - l[n=16]: 'Pak tež na žitne žně so wšo woprawdźe čini z najrjeńšim:'
    - l[n=17]: Po njebjesach ani mróčalki njej', kiž na dešć by było,
    - l[n=18]: 'a wobroćil so na to šće wětřik na ranje z ranja:'
    - l[n=19]: To wšo pokazuje pak mi na stajne wjedro najrjeńše.
    - l[n=20]: Zažnišeho juž nawozyli su sej wjesnjenjo tójšto
    - l[n=21]: do bróžnjow. Njepřeměni-li so wjedro, mi zornjatka lětsa
    - l[n=22]: njewurosće. Wšo dom sebi zebjerjemy nimo teho
    - l[n=23]: z prócu najlóšej. -- Nó, njeporěča ha nam Michał, zo zašo
    - l[n=24]: wupřehnje dźens, zo spřihotował by sej na popołdniše
    - l[n=25]: wšo? Dźěn započeći juž mi z popami na Jarkach chcyše.
    - l[n=26]: Na to wšak njemóžemy tola hladać na wótrym słóncu,
    - l[n=27]: su swój wustale čas abo njewustale, su-li jeno
    - l[n=28]: suche. Dźens po snědani pobył sym na Jarkach, na nich
    - l[n=29]: z hromadarni žno so ze snopa sypa, masaš-li z ruku
    - l[n=30]: krućišo do kłosow; přesušene su mi wěsće najlěpje.
    - l[n=31]: Zo njeby tola wuroniło nimomčry so zorna,
    - l[n=32]: njebudźe čeledź mi ze snopami směć přejara mjetać.
    - l[n=33]: Nětk pak nawróćili su so zwjetša žno wjesnjenjo z polow,
    - l[n=34]: wšak tež před chwilku wozwoniło žno je połodnjo mi tež.
    - l[n=35]: Michała we hłubokim pak šće puću njemóžu nihdźe
    - l[n=36]: wuhladać. Juž ze starosću so mi napjelnja hrudź, zo
    - l[n=37]: do njezboža traš, ze skotom přehladawši sebi z něčim,
    - l[n=38]: přišoł Michał; wšak wutrobitej přejara stej konjej,
    - l[n=39]: a nihdy njesměš jeju pušćić nic na chwilku z wočow.
    - l[n=40]: Rěč porěčal bě tajkule na ławce pod lipu na mać
    - l[n=41]: nan, wuznawši so wšón, štož we wutrobje so 'mu zroji.
    - l[n=42]: Ptačk, nasłuchawši ze wćipnymaj jemu wóčkomaj słowam,
    - l[n=43]: popjerchny nětk a, ćikotajo sebi z ćikotom wjes'lym,
    - l[n=44]: z haložki na halžku zlětowaše, dóńž na wjeršku njebu
    - l[n=45]: ze spěšnišim, a spěw jemu tu wuwi so z najrjeńšim
    - l[n=46]: ze šije. Z łopjenatej sebi lipu wětřik najcuńši
    - l[n=47]: pišpotaše; ji za kćenjemi wjelebělymi skradźu
    - l[n=48]: nož pohladowachu zakryte zelene lisća.
    - l[n=49]: Kćenje bě na kćenju; po cyłej wsy njekćěješe tež pak
    - l[n=50]: lipy połnišej. Na ranju předewšěm wónje najmilše
    - l[n=51]: rozsyłaše jim po wšitkich wokolnosćach. Wjelespěšne
    - l[n=52]: pčołki so duž tež njehibachu nihdy na swěće wot njej,
    - l[n=53]: nastajnosći wokoł njej sebi zynčachu, brinčachu mnohe.
    - l[n=54]: Pod lipu powědataj sebi staršej Michała z pola
    - l[n=55]: hladaštaj. Do nanowej žno bě hrudźe stupiła starosć
    - l[n=56]: 'wo njeho. Ze skřidlenym jemu stowom wotmołwi mać pak:'
    - l[n=57]: '"Jeho dla mi nječiń sebi starosće, wěsće ma winy,'
    - l[n=58]: zo dojěł šće mi do dwora njej'. Wšak na pohončistwo
    - l[n=59]: wusteja so, zo mjez hólcami kotowokoło nima,
    - l[n=60]: kiž by wujězdźować so mi z nim móhł. Wotohi wodźić
    - l[n=61]: z wušiknymaj tola rukomaj za dźěćace žno sy dny sej
    - l[n=62]: Michała nawučił. Při konjomaj dźě bě wěčnje najradšo.
    - l[n=63]: Konjomaj pak zašto je to, myslu sej, ćělčkanje samo.
    - l[n=64]: Na šłowo posłuchatej jemu čornikaj. Do druhich rukow
    - l[n=65]: pak njeda do wěčnosće mi wotežki ze swojich rukow,
    - l[n=66]: pře čornikaj tola we wutrobje nimomčry so boji,
    - l[n=67]: zo njeby so 'mu wot cuzeho traš někajkej křiwdy
    - l[n=68]: stało lubuškomaj. Tehodla sej starosće nječiń!"
    - l[n=69]: Dorěča. Do nanowej běchu hrudźe tróšta najmilšoh
    - l[n=70]: słowa maćerine zawčle; 'mu starosće trochu
    - l[n=71]: 'rozpjerchnychu. Pak ze spěchom praji ji skřidlene słowa:'
    - l[n=72]: '"Po hórce do wsy pozběhuje so mi mróčalka próšna,'
    - l[n=73]: pohladaj ty, wšak na woči juž njejsym jara kmany
    - l[n=74]: a njemóžu to rozeznawać, hač Michał to njej' naš!"
    - l[n=75]: Wobroćiwši so po nanje mać a na čoło ruku
    - l[n=76]: wuzběhnywši, zo by njekalalo jej smudžate słónco,
    - l[n=77]: 'wotmołwi ze spěšnišim jemu, stowo zjewiwši tole:'
    - l[n=78]: '"Balocarjec su karlowje. Su dosyc drje mi chcyli'
    - l[n=79]: zahon, zo přečakali su sej poł dnja; do dźěta hewak
    - l[n=80]: wšak njejsu mi najbóle; najposledniši dźě su wččnje
    - l[n=81]: ze wšitkim. -- A hlej, wo kowarnju so mi farar a wučer
    - l[n=82]: runje nawinyštaj. Pola naj drje na chwilku tola
    - l[n=83]: zastanjetaj. Snadź porěčaloj staj mi z Michałom wonka."
    - l[n=84]: Dorěča. Taj pak, překročiwši rjany kamjentny móst juž,
    - l[n=85]: po puću nětk wustupowaštaj, zo by wokřewit chłódk jej,
    - l[n=86]: kotryž před dworom porodźeštej rjenje zrosćenej, šwižnej
    - l[n=87]: topolaj z lipu. Na topołomaj so škórcy, hdyž chwata
    - l[n=88]: z motyku na ramjenjach wjeledźěławy z wječora rólnik
    - l[n=89]: z pola, hdyž za zelene žno je hory so schiliło słónco,
    - l[n=90]: hromadźeja. Jim wo křidleško so najrjeniše křidło
    - l[n=91]: tłóči; na halozach je jim na nóžce nóžka najbělša;
    - l[n=92]: pysk jedyn při druhim wokošuje so jim ze žołtym pyskom;
    - l[n=93]: šija na šiji; pjerka so přeměnjeja jim štož somot
    - l[n=94]: na słónčnych pruhach najposlednišich. Zesydałe takle
    - l[n=95]: po topole su so před dworom; wjeršk wšón pod nimi stona.
    - l[n=96]: Powótřejo nětk pyski sej, přihotuja so wšě na bój,
    - l[n=97]: zhladujo na wjeršk, na krala, kotrohž hatžka najwyša
    - l[n=98]: koleba, naduwajo so, zo muž wuzwolił ju sebi
    - l[n=99]: wosebniši. Nětk ze šije zwuk wuwě 'mu, a zdobom,
    - l[n=100]: napjelniwši sebi hordia najpołniše, po štomje wšitkim
    - l[n=101]: fifola z luboznišim, zo so po wsy rozlěha radosc.
    - l[n=102]: Do stupa pohonješe sebi nastajnje wučerja farar,
    - l[n=103]: kiž dostupać 'mu njemóžeše nihdy na swěće za nim.
    - l[n=104]: Zwotnazdala žno so postrowještaj prawje po serbskim wašnju
    - l[n=105]: ze staršimaj. Mać poskočiwši jimaj napřećo dźěše.
    - l[n=106]: Hdyž běštaj posydnytoj so a wudychaioj so zas trochu
    - l[n=107]: 'pod lipu, mać wopraša so ze skřidlenym jeju słowom:'
    - l[n=108]: '"Njejstaj porěčatoj abo widźatoj Michała našoh'
    - l[n=109]: na polu? Wozwoniło žno je połdnjo; z role pak njej' šće
    - l[n=110]: přec. Nimo teho šće popowěda nam do přahowanja
    - l[n=111]: při snědani, zo dopotdnja dźens wupřehnje zašo,
    - l[n=112]: wotmysliwši sej, po wobjedźe hnydom počeći dom brać.
    - l[n=113]: Duž počina mi we wutrobje žno so nanowej starosć
    - l[n=114]: rojić, zo při włóčenju so spačiło ze skotom něšto
    - l[n=115]: Michałej. Tež wobróć nihdy na swěće bojosće ja so
    - l[n=116]: njemóžu juž; tuž potróštujtaj naju z powěsću dobrej!"
    - l[n=117]: Dowurěča. Pak ze skřidlenym so jej wopraša słowom
    - l[n=118]: 'wučer, kiž zdowutrěwai bě sej runje mjez woči pót jim:'
    - l[n=119]: '"Na kotry kónc wujěł ha je do polow na rolu Michał?"'
    - l[n=120]: "Mać wotmołwi 'mu ze spěšnišim na to ze słowom tymle:"
    - l[n=121]: '"Na Kročicach zady wódnika syje při puću rěpu'
    - l[n=122]: do popow, zo njeměł by nam ze sywom na hłowu wšitko."
    - l[n=123]: 'Wobroćiwši so na staršej, farar zarěča takle:'
    - l[n=124]: '"Potajkim njemóžachmoj wamaj na polu Michała widźeć:'
    - l[n=125]: Runje z nawopačnej smój so strony po puću wjesnym
    - l[n=126]: do wsy nawróćiloj. Tola na swěće nječińtaj mi pak
    - l[n=127]: wo Michała sej starosć! Do pohončistwa najkmańši
    - l[n=128]: wěsće je Michał a z njerozomnym tola njej' mi juž dźěsćom,
    - l[n=129]: kiž by njewědźało wokoł skotu bywać a z ruki
    - l[n=130]: tež njeda do wěčnosće sej nikom wotežki wuwić.
    - l[n=131]: Byštej-li, naplóšawši so 'mu něčoh, woprawdźe konjej
    - l[n=132]: ćek'łej, byštej mi přiběžałej tola dom runu šćežku.
    - l[n=133]: A přišoł by-li do škody Michał, by zawěsće něchtó,
    - l[n=134]: dohladawši so na to, z njezbožownej pola was juž
    - l[n=135]: powěsću był. Wšak ze žnjencami so mi, ze žnjencarkami
    - l[n=136]: hibaju hona, zo porubali běłobłyskatu pychu
    - l[n=137]: bychu a do popow zestajeli rjenjektosate snopy.
    - l[n=138]: Duž njedajtaj mi we wutrobach sebi starosći tola
    - l[n=139]: wo Michała zaryć! Wšak dodźětaći chce najskerje
    - l[n=140]: dopołdnja swoje dźěło; dźě z hospodarjom je mi Michał
    - l[n=141]: ctźělawym, kiž je při dźěłe do ródnosće mi najwjetšej."
    - l[n=142]: Dorěčawši bě staršimaj do wutrobow wjelemiły
    - l[n=143]: měr zašćěpił, zo wustupichu z njeju starosće wšitke
    - l[n=144]: wo Michała. Jim dopomniwši so tež na tyzku wučer
    - l[n=145]: wućeže ze zaka nětk -- do wěčnosće bjez njeje bywać
    - l[n=146]: njemóžeše. Jom nastajnje ze statokom bě najlubša
    - l[n=147]: w zaku. Zhotowawši so, najprjedy chwataše do njej;
    - l[n=148]: paćer wuspěwawši, ducy do łoža załoži w ni šće
    - l[n=149]: raz. -- Nětk do lěweje sej ju ruki z praweje wozmy,
    - l[n=150]: posměwkujo so z najmilšim, na wččko klepajo swětłe.
    - l[n=151]: Zwupřimawši sej ju z lěwicu, na nju potłóči z palcom.
    - l[n=152]: Z tyzki wotewrjenej žno 'mu srěbaše wóń nade wšitke
    - l[n=153]: cuniša do nosa znajerskeho. Směwk spokojny wukćě
    - l[n=154]: po wobliču jom wšěm, a do prawicy ju zas na to
    - l[n=155]: přesydliwši, poda derjedostojnemu pak najprěnju
    - l[n=156]: šćipku duchownemu, pak nanej Wićazec po nim,
    - l[n=157]: po nanje maćeri tež, rad požortujo sebi ze wšěm.
    - l[n=158]: Palc a pokazowar pak najposlednišom jemu nětko
    - l[n=159]: njeseštej šćipku do nosa chcyjateho, nimoměry
    - l[n=160]: mócnišu. Dowučakać ani njemóžeše, zo by zašła
    - l[n=161]: do nosa -- porstaj dodźeržeštej no ju při samym, kotraž
    - l[n=162]: žedźeše po nosu, třepotajo wša ze žadosćemi.
    - l[n=163]: 'Mjezwoči zwutrčwawši so, jim dźeše skřidlene słowo:'
    - l[n=164]: '"Z wjesołosću so mi přeliwa hrudź, kiž na polach widźu'
    - l[n=165]: žnjencarjow hanjeć ze spesnisim. Tola nuzn oty tajkej
    - l[n=166]: ze syčenjom šće njebyto za mnje štož po honach lětsa.
    - l[n=167]: Wšo drje dohromady je jim na hłowu přišto, zo sami
    - l[n=168]: njewědźa, na kotry kónc bychu nastajili so najprjedy.
    - l[n=169]: Horcy po spalenych so jim wobličach z rynkami liwa
    - l[n=170]: pót; nimo teho šće njepozběha so najmjeńšeho wbohim
    - l[n=171]: wětřička, kiž krjep zwukošował by jim z wobliča horcoh,
    - l[n=172]: zawěwajo. Tola hiós je jim wšón dorostl nanajrjeńšo,
    - l[n=173]: a duž, njedźiwajo ani na pót, ze spěchom wjes'łym
    - l[n=174]: do dźěła pohonjeja mjezy sobu so žnjencarki, žnjency.
    - l[n=175]: A čim rjeńšo so z błyskotatym jim wěncuje potom
    - l[n=176]: čoło, ćim wjeselšo hrudź poskakuje, mysličku jasnu
    - l[n=177]: porodźejo, zo po swjatoku šće sej žnjencarki, žnjency,
    - l[n=178]: hdyž juž po wjesotych je so honach z křidłomaj z njebjes
    - l[n=179]: nóc jim wupřestrěła, wjelelubozne po puću do wsy
    - l[n=180]: spěwy zanošeja, nade wšón staw lubujo burski."
    - l[n=181]: 'Dorěča. Nan pak wułušćeše te skřidlene słowa:'
    - l[n=182]: '"Staw ma na swěće bjez wuwzaća swoje křižiki kóždy,'
    - l[n=183]: do dźěła měwać krućišeho ze spěšnišim drje ma ze wšěch najbóle
    - l[n=184]: bur so mi; ze schadźacym dźě žno słóncom do polow chwata,
    - l[n=185]: z mrějatym dom hakle; dodźěłane nihdy na swěće njej' jom
    - l[n=186]: swjatk a pjatk; tola ze žanym njewurunał by so wěsće."
    - l[n=187]: Tak rozrěčowachu so ći třo. Wšak do dwora jim bě
    - l[n=188]: mać zašła. Jeje hrudź rozradowana bě najbóle.
    - l[n=189]: Do jstwy doběžawši, sebi z polcow pórclinowy taler
    - l[n=190]: wza, kiž zestajane so ji błyšćachu po polcach wulkich
    - l[n=191]: při durjach. Kluč potom sebi ze sćěny do suknje tykny
    - l[n=192]: pinčny. Do brjoha na zahrodu spody bróžnje bě pinca
    - l[n=193]: hłuboko wukopana. Jeno dopotdnja so jim słónco
    - l[n=194]: staješe na nju; spřehrěwato šće najsylniše słónco
    - l[n=195]: jej njebě. Posypala po ródnosći swojej mać bě
    - l[n=196]: z pěskom ju přez cyłe, na přihódnym wšo steješe měsće.
    - l[n=197]: Po dołhosći pak wostajiła bě sej mału no chódbu
    - l[n=198]: wosrjedźa, zo z tym nadobyła by najwjac sebi ruma
    - l[n=199]: a zo puć by zawlečeny tež přespěšnym dźowkam
    - l[n=200]: njebyi. Po woběmaj so ji sćěnomaj při durjach wulke
    - l[n=201]: cydźenki naduwachu, hač na kromy ze słódnym młokom
    - l[n=202]: napjelnjene wšě. Při durjach ze statokom bě najwjetši
    - l[n=203]: ze wšitkich hornc, wobwity wšón přez cyte ze sylnym grotom.
    - l[n=204]: Do njeho ze smjetancu wšu smjetanu zběraše mać. Ji
    - l[n=205]: běše najlubši, dźě za stareho žno bě hospodarja
    - l[n=206]: smjetanu zezběranu wjele lět juž ze swěru stajnej
    - l[n=207]: hospodował. Duž ze słužby njemóžachu jeho tola
    - l[n=208]: na stary dźeń wuhnać. Nětk po wobliču so najmilši
    - l[n=209]: maćeri wuliny směwk. Wšak zestajane bě ji wšitko
    - l[n=210]: po pincy po ródnosći. Nade wšěch bě wo domje do njej.
    - l[n=211]: Na delni kónc dokročiwši, wza sebi hlinjanu łahej
    - l[n=212]: do ruki. Tež wostać pak prózdny pórclinowy taler
    - l[n=213]: njesmědźeše -- tehodla, hornc wotwodźěwši sebi wulki,
    - l[n=214]: nakładźe na njón z widličkami tři twarožki žołte.
    - l[n=215]: Derje přeńdźeny, tón přihodźa so na butru na chlěb.
    - l[n=216]: A mać, połožiwši šće sej křinčku młodeje butry,
    - l[n=217]: 'zaprasny durje: Do chěže doběžawši, powěsny najprjedy'
    - l[n=218]: kluč zas na sćěnu při polcach. Wotewrěwši rjany kamorčk
    - l[n=219]: na to, zestaja na róžate sebi deńčko najrjeńše
    - l[n=220]: ze škleńcow tři, zasadźene do slěbornych rjanych črónkow
    - l[n=221]: nože tež wza tři. Z města bě bratr pósłał ji je wšitke,
    - l[n=222]: hdyž so wudawaše. Tole wšo sebi na deńčko z chlěbom
    - l[n=223]: zestajawši, nětk ze spěchom běžeše pod lipu před dwór.
    - l[n=224]: Wuhladawši swoju dobroćerku, kiž přez cyłe lěto
    - l[n=225]: ze zornami jej, z nadrjebjenym druhdy syćeše chlěbom,
    - l[n=226]: přiběžeštej wjelespěšniwje hołb a z trawnika kokoš
    - l[n=227]: ćiperkata, wokoł njej so mórajo, wjesele na nju
    - l[n=228]: dakotajo a kurčo najwótřišo. Z hatka so kačka
    - l[n=229]: chablowaše tež ze spěšnišim, zo by šćedriwu maćer
    - l[n=230]: postrowiła. Nanajwjeselišo pak so rjećaznik na nju
    - l[n=231]: zhrabowaše. Tak, wuhladawši swoju po dworje knjeni,
    - l[n=232]: zwjeselichu so ji zwěrjata wšě. Mać wołajo wšitkim
    - l[n=233]: chwataše z dworom, zo wokřewiloj so ji byštaj najchětr'šo
    - l[n=234]: 'hosćej. Doběžala šće jej njebě, zawoła na njej:'
    - l[n=235]: '"Nětk napijtaj najprjedy so, chlěbka tež sebi wzmitaj'
    - l[n=236]: mjechkeho a womačtaj sej šiji praskatej wěsće!
    - l[n=237]: Zahrjebanu wuchowała sym ju na waju tójhdy
    - l[n=238]: do pěska čerwjeneho, zo by z njej wujěł tola nichtó
    - l[n=239]: njeby. Na syčenju dźě so při tužnoće wjelewulkej
    - l[n=240]: mi dopić nihdy na swěće wboha njemóže čeledź.
    - l[n=241]: Bjez dźiwa duž, zo nad prjedawše wjele bóle mi lěta
    - l[n=242]: pře piwo dźe, zo na bleški wotćahować ani lětsa
    - l[n=243]: njemóžemy. Wšak zdopijeja žno 'ho ze suda młodoh,
    - l[n=244]: wustudnjene šće mi njej' ani druhdy. Bychu-li móhli
    - l[n=245]: donawarić jeno piwarcy, zo bychmy do časa něšto
    - l[n=246]: tun sej do pincy znawaleli, zo by čeledź znajmjeńša
    - l[n=247]: wožně wokřewjala so mi nad zležanym tola piwom,
    - l[n=248]: kotraž zastaraći ma mi ze. słódnym piwom najprěnja,
    - l[n=249]: po mojim zdaću, so. Wotćehnjene pak na bleški piwo
    - l[n=250]: lěpje wučerstwjuje. Tale doležana je mi bleška
    - l[n=251]: wěsće; dźě wuběžałej žno stej dwě tola tunje, zo w pincy
    - l[n=252]: zahrjebanu ju dowuchowach sej hač do dźensa na waj.
    - l[n=253]: Wěsće je dobra, žno wuzběhuje so wot spody kórks."
    - l[n=254]: Takle powědajo, bě na štyriróžkate blido
    - l[n=255]: z deńčka postajała. Rjenje wuhibaneho jim chlěbka
    - l[n=256]: nakrawajo, nětk rěčeše, zo byštaj kazanja tola
    - l[n=257]: njehladałoj. Kórks wućahnywši z wjelesyčatej bleše,
    - l[n=258]: znaliwa škleńcy. Ze syčatym bě to ješćom ji škleńca
    - l[n=259]: napjelnjena, nic z piwom, a nanowo cyrčeše piwo
    - l[n=260]: z łaheje do škleńcy. Třepotajo spody syčeštej na so
    - l[n=261]: piwo a ješć. Nětk pozběh'waše běłoješćaty kop so
    - l[n=262]: ze dna, na kromje zastawajo; pak wot spody nowy
    - l[n=263]: přiwaliwši so 'mu kop, najprjedy jón přez kromu storči
    - l[n=264]: a potom, sam přewinjeny, tehorunja so za nim
    - l[n=265]: na deńčko pušći wo škleńcu, na mócniše šće so piwo
    - l[n=266]: złobjo. Wuhladawši rjenjeješćate we škleńcach piwo,
    - l[n=267]: so rozradowachu. Derjedostojnemu žno so knjezej
    - l[n=268]: kažeše do časa chcyjadlo; rad napi wšak so škleńčki.
    - l[n=269]: 'Karančk pozběhnywši swój, nan dźeše skřidlene słowa:'
    - l[n=270]: '"Na dobre žně sebi, daj temu bóh, wotpijmy, zo brěčki'
    - l[n=271]: poskićile bychu noweje, zo dorostl by nam ječmjeń
    - l[n=272]: do kłosow ćežkich. Pak z měru no wužiwajmy teho dara!"
    - l[n=273]: Dorěča. To přihłosowaštaj jemu wobstarnaj hosćej
    - l[n=274]: z wutrobu rad, a pozběhnywši swojej ješćatej škleńcy,
    - l[n=275]: zazwoništaj wjelewjesolaj na žně ze starym nanom.
    - l[n=276]: Lubozniši směwk zakćěwaše jim najwjeselšim wo rty,
    - l[n=277]: a zastajiwši dosrěbachu je hač do spódnjoh dna wšě,
    - l[n=278]: napoja zo jim strowjateho mjezy wšěmi najlěpšoh
    - l[n=279]: 'njebě we škleńcach. Doležane bě to do dobra: z nosom'
    - l[n=280]: 'ćepješe wšěm. Wobroćiwši na mać so, porěča farar:'
    - l[n=281]: '"To so, maćerka, pije; sy wuchowała mi najlěpšej'
    - l[n=282]: zawěsće na naju; słódnišeho njepił šće sym lětsa."
    - l[n=283]: 'Nan pak z hospodarskim jim wužórli skřidlene słowo:'
    - l[n=284]: '"Za hospodarja to bohaćišich njejsmy šće mi měli'
    - l[n=285]: žnjow, a rozradować dyrbi we wutrobje so mi kóždy,
    - l[n=286]: po honach pochodźiwši, kiž wuwjeselić ani wšě so
    - l[n=287]: njemóža nad kłosom dorosćenym; jim połniši z nuzu
    - l[n=288]: njezezrawi. Dźěn dopochilil je so we zornje strowy
    - l[n=289]: k zemi najćeši, žno wułušćejo wjelewjesole zorna.
    - l[n=290]: A što do słomy! Z potačemi by so runaći móhła!
    - l[n=291]: Bóh nas zawěsće ze swojim žohnowanjom nimoměry
    - l[n=292]: žohnuje njedostojnych, nam kitajo před wšitkej škodu
    - l[n=293]: hona najpłódniše. -- Kak bě před třomi lětami wšitko
    - l[n=294]: drobnuške wo zornje zwostawalo wokoł nas, zo no poł jim
    - l[n=295]: kórca dawaše kopa najsylnišeje jara husto
    - l[n=296]: wjazby. Hdyž kročałku do dwora hlód potom wjelehruby
    - l[n=297]: pospěchuje, to nazhonići je najzrudnišo wěsće.
    - l[n=298]: Ach, potom su starosće we wutrobach wjelewulke
    - l[n=299]: hospodarjam wšěm ze statokom; nihdy na swěće čłowjek
    - l[n=300]: njemóže jich so dowobarać, samón spar jemu z wóčka
    - l[n=301]: drěja, z najžałostnišim jeho sonom wboheho budźo.
    - l[n=302]: Zrudoby po swjatoku 'ho do łoža wodźa, zo z nim so
    - l[n=303]: pozběhnyłe bychu na ranje ze schadźatym zaso słóncom
    - l[n=304]: na nowy bój. -- Njedaj tola do Serbow, božo najlěpši,
    - l[n=305]: njezbožu stupić! Budź nad honami nam ze smilnej ruku!
    - l[n=306]: "Ach, tež lětsa po stronach ze žnjemi njej' mi najlěpje:"
    - l[n=307]: 'Po brózdnika, kaž wěstaj, běch tydźenja z Michałom w horach:'
    - l[n=308]: Ječmjeń so wšón wuwlakł ani njej', kaž nuchawki wowsy
    - l[n=309]: steja -- ze sywom přečakali su sej nalěto. Žita,
    - l[n=310]: załožene prawje rjenje, je zwjetša přewótre słónco
    - l[n=311]: přehnało. Na smahi do dźećeła tež z wozami jězdźić
    - l[n=312]: 'njetrjebaja: Štož wudawali njejsu, je jim nětko'
    - l[n=313]: wšón doschnył. Wšak njewutraju mi to na pěskach pola
    - l[n=314]: jich štož na hlinach naše. Najrjeńše po niskim łuki,
    - l[n=315]: na kotrychž kopjeń na kopjenju bě mi za młode lěta,
    - l[n=316]: po cyłych smuhach su wupalene, zo chować b'dźe lědom
    - l[n=317]: kosa so při syčenju. Pak nad pšeńcami sym so dźiwał
    - l[n=318]: zróstnymi, zo no zeškodźało tola njeje jim słónco
    - l[n=319]: 'poslednje. -- Wo hubjenstwje pola nas wšak njewěmy ničo:'
    - l[n=320]: Dźećeła hłójčkateho dźěn dodawać na swěće wšeho
    - l[n=321]: njemóžemy ani zeleneho, a budźe-li trochu
    - l[n=322]: nam z přimokowatym no, pojědźemy w prawym času
    - l[n=323]: na Hanišća. Kaž lěsy su wotawy na łukach samych
    - l[n=324]: po wysokim. Haj ze złotuškim porno druhim je to krajik
    - l[n=325]: naš, a na swěće naposledku šće mi w Serbach najkmańšo.
    - l[n=326]: Mje znajmjeńša by ze Serbow njenawabił do wěčcnosće
    - l[n=327]: na cuzbu čłowjek. Dźě nad Serbami je ze škitom mócnym
    - l[n=328]: bóh a ze stajnym žohnowanjom najhnadnišo čas wšón."
    - l[n=329]: Tak nan popowědał bě ze serbskeje 'mu to dobrej
    - l[n=330]: wutroby, wuchwalejo nade wšón kraj serbowski swój sej,
    - l[n=331]: na kotryž žohnowanje z njebjes rosuje bóh wšehomócny,
    - l[n=332]: kitajo lud tón ze spodźiwnym. Derjedostojny knježe,
    - l[n=333]: 'zwjeseliwši so wšón, ty nětk dźeše jim skřidlene słowa:'
    - l[n=334]: '"Po honach wjeselišich so wam hordźi wobrada boža'
    - l[n=335]: z pychu najrjeńšej na hromadkach a w błyskatych popach.
    - l[n=336]: Złoćany kłós rjenjelicaty ze złoćanym so wam kłosom
    - l[n=337]: postrowja, nakładźeny wšón radostny do snopa hładkoh.
    - l[n=338]: Po směwatym so 'mu ličku najwjetša rozlěha radosć,
    - l[n=339]: hdyž wotběrajo za syckami naše holeča čestne
    - l[n=340]: do hromadki jón runaja ze serpom, ze spěwom serbskim.
    - l[n=341]: Hdźe ha luboznišich je mi žnjow nad serbowske po wšěm
    - l[n=342]: swěće, hdźež před kosu žnjencarjowej so pochila kłós a,
    - l[n=343]: z wjesołosću wšón rozhorjeny, z rjenjeklinčatym spěwom
    - l[n=344]: spěcha do popow kulowatych, ani hrozneho słowčka
    - l[n=345]: njesłyšawši? Wšak žnjencarjow we dźěłe, runjež najćešim,
    - l[n=346]: spěw wšěch rozwjesela z derjezmysleneje jim to hrudźe
    - l[n=347]: žórlaty. Ach, štó dodźakował by so bohu, zo Serbja
    - l[n=348]: do kemši, do swjateje šće su wěry mi za časy ćežke,
    - l[n=349]: zo su we wutrobach tola zachowali šće sej mysl wšu
    - l[n=350]: nabožensku, hdźež zahanjeja so na bójske wěcy
    - l[n=351]: ze złósćemi! Pak starosćiwšo tehodla jich tež kita
    - l[n=352]: bóh knjez na njebjesach. Jeho bróń bě po boku ludej
    - l[n=353]: serbowskemu, hdyž njepřećeljo jom hrožachu ze wšěch
    - l[n=354]: stron juž ze zahubu. Swojich Serbow bóh wšehomócny
    - l[n=355]: njewopušći nihdy nanihdy, mužitosć rosujo na nich
    - l[n=356]: rjekowsku. Pochowani žno su dawno do rowa zymnoh,
    - l[n=357]: do procha přewobroćeni, kiž wótřachu na Serbow bróń -- a
    - l[n=358]: nad Serbami šće słónco so chowa kaž za dawne časy.
    - l[n=359]: Njepodali su so Serbowje, bój přebědźiwši sławnje.
    - l[n=360]: Mróčna po łužiskich drje so njebjesach družachu, hrózby
    - l[n=361]: porodźejo, so ze strachom zastrozi mac erna Sprjewja,
    - l[n=362]: žałosćo ze Serbami, ji najlubšimi, šumješe smutna
    - l[n=363]: ze Serbow ze žołmu třepotatej. Tola mróčele čorne
    - l[n=364]: bóh zahna, nad Serbami po njebjesach wjelerjeńšu
    - l[n=365]: módrinu wupinajo. Kaž po morju stonajo, žołmy
    - l[n=366]: z wichorom roznjemdrjenym so ze złósću na kupu mału
    - l[n=367]: zaběhuja, kiž skałata ze zmohow po njebju žedźi,
    - l[n=368]: a ji, wo skaly zarjejiwši, rozłamane z ješćom,
    - l[n=369]: ze stonatym so zas do morja waleja bjez mocy, słabe.
    - l[n=370]: Tak tež hotowachu so mi na Serbow, na mału črjódku,
    - l[n=371]: njepřećeljo jara husto; pak njepřećelam nimoměry
    - l[n=372]: howrjatym wobaraše bóh, kitajo ze škitom mócnym.
    - l[n=373]: A kaž před žnjencarjom wjelewulki chila so zahon,
    - l[n=374]: tak tež njepřećeljo so sypachu ze swětłym mječom.
    - l[n=375]: Dobyćerski dźak do njebjes stupaše ze serbskich hrudźow.
    - l[n=376]: 'Wěrće mi tom: Dóńž ze serbskich hon pozběhać so k mróčnu'
    - l[n=377]: modlitby njepřestanu, b'dźe na wěki bóh wšehomócny
    - l[n=378]: ze Serbami. Do wěčnosće jim njebjesa rosować budźa
    - l[n=379]: po honach žohnowanje. Bóh kitać před wšitkim złom b'dźe
    - l[n=380]: nastajnosći wšón serbowski kraj swojom serbskemu ludej."
  - lg[n=2,type=stanza]:
    - head: Druhi spěw
    - l[n=1]: Kaž so po honach dowjeselić ani njemóže zróstny
    - l[n=2]: kłós, wuwlečeny nad błyšćatej, wšokřewjatej rosu
    - l[n=3]: na ranje, ze swětłymi so z njej krjepami po licu košo,
    - l[n=4]: tak tež njemóžachu nihdy na swěće pod lipu zdobom
    - l[n=5]: rozžohnować so z mysličku, kiž najkrasnišu farar,
    - l[n=6]: po serbsku porěčawši tak, ze serbowskich bě jim hrudźow
    - l[n=7]: wubudźil. Za swjatu wěc a za narodnosć nade wšitko
    - l[n=8]: rozhorjenym najmiliša ze wšitkich hraješe mysl jim
    - l[n=9]: we wutrobach. Zo nad Serbami šće je bóh wšehomócny,
    - l[n=10]: začuwachu, a do časow zawróćejo swoje mysle
    - l[n=11]: pominjenych, hdźež bědźachu za narodnosć wjelewulki
    - l[n=12]: Serbowje bój, rozwjeselichu so wšě z hordosću serbskej.
    - l[n=13]: Wotmjelčeli běchu na słowa ze rta fararjoweho
    - l[n=14]: wšě so pod lipu. Mać, kiž napowědać so jim žiwa
    - l[n=15]: 'njemóžeše, nětk zarěčawši jim, najprěniša dźeše:'
    - l[n=16]: '"Hlejće, k Hrjeharjecom so mi braška po puću runje'
    - l[n=17]: 'mikny zhotowany: Rjany róžičkaty, trochu tuzy'
    - l[n=18]: bant wšak wuhladach wo wysoki jemu zmawować kłobuk,
    - l[n=19]: a kij čećaty we prawicy. Njej' po cyłych Serbach
    - l[n=20]: braški přistojnišoh nade njeho mi zawěsće, kotryž
    - l[n=21]: do braškowstwa by mi kmaniši był. Nanajrjenišo pak so
    - l[n=22]: na njoh hlada, hdyž wot kwasneho so mi zjězdźuje domu
    - l[n=23]: do polow na konju rjehotatym, zo by wuprosył prawy
    - l[n=24]: čas. Kwas na hłowu wuhotować drje staj mandźelskej měłoj
    - l[n=25]: nětk runje na žnjach. Zwudawało žno je lětsa so něšto
    - l[n=26]: dobroh po Serbach. Wot małosće šće njepomnju žiwa
    - l[n=27]: na swěće kwasow štož lětsa; pak njewědomo je mi tola,
    - l[n=28]: kom móhł prosyći dźens; wšak njesłyšała šće sym słowčka
    - l[n=29]: nic najmjeńšoh, a powědanja je wěčnje mi hewak
    - l[n=30]: po wšitkich wsach, prjedy hač staj dopadnyłoj šće mi z klětki.
    - l[n=31]: Na wokolnych njejstaj nihdy na swěće farach so móhłoj
    - l[n=32]: připowědać, by z přehonjenym žno to zawěsće było,
    - l[n=33]: a ja wědźala. By znajmjeńša nas na pokoj braška
    - l[n=34]: 'wostajił dźens: Nam do rukow po zahonach rjenjepyšnych'
    - l[n=35]: hlada dźěło, a dodźerženja mi a wotrady z Hanu
    - l[n=36]: njej' potom, kiž nachodźići so mi njemóže žiwa;
    - l[n=37]: nětk pak zdomowanja žno najsušiša po polach hlada
    - l[n=38]: wobrada wša. Zaswěćił je ze słóncom hnadnišim na kłós
    - l[n=39]: bóh, a wuroniło by so, wočakować jeli chcyli
    - l[n=40]: dlěje, a ze starosće je, štož smy zebrali dom sej.
    - l[n=41]: Na wjedro njemóžemy nimoměry wožně so spušćić.
    - l[n=42]: Dešć je z hrimotanjom ducy, žně nam kažo najrjeńše."
    - l[n=43]: Dorěča. Na brašku pospomniwši, bě zrudoby nanej
    - l[n=44]: wubudźila, kiž we wutrobje so jom zběhachu rojo.
    - l[n=45]: 'We zrudobach podnurjeny wšón, nětk dźeše jim takle:'
    - l[n=46]: '"Lubosć radosćiwa so mi po honach wjesołych wšěch a'
    - l[n=47]: po wsy štomojtej na wobličach wšěm wjesnjanam miłe
    - l[n=48]: swěći, stowaršena je ji spokojnosć we wóčkach ćicha.
    - l[n=49]: Róžičku syck přityknje na słomjany sebi kłobuk,
    - l[n=50]: darjenu wot radostnej jemu holcy, kiž ze křiwym serpom
    - l[n=51]: wotběra za nim, na hromadku wotsyčenu rjabu
    - l[n=52]: runajo. Lac, zešnórowany nade wšitko mi rjeńši,
    - l[n=53]: serbski, přistojniši ji wutrobu po dobrym krywa.
    - l[n=54]: Za lacom wuchowuje so ji połny pisany nalik,
    - l[n=55]: kiž wušćipny ze zahrodki sebi pod niskim woknom.
    - l[n=56]: Spěw zanoša so miły, hdyž swětla zabrinča kosa,
    - l[n=57]: a potom tež wěnčk nawiwa sej holičo rado
    - l[n=58]: kłóskaty, kwětkaty, hdyž přima so zas serpika swětłoh.
    - l[n=59]: Rjeniši zwjazk pak zawjazuja šće mi złoćane žně, hdyž
    - l[n=60]: młodźenc na reju ze serbowskim so hotuje hołčom
    - l[n=61]: a wšón zbožowny do kolesa so z nim za porom čiłym
    - l[n=62]: zawjerćawši, je ze swěru jima najmiliše ze wšěch.
    - l[n=63]: Z płomjenitej so jom wutroby do wucha lubej najlubšej
    - l[n=64]: płomjenja čuća, kiž začerwjenja so jom po rjanym licu,
    - l[n=65]: a hrudź za lacom přistojnišim ji žołmuje z wyskom. --
    - l[n=66]: Ach, by na njebjesach mi słónco z rjenišej krasu
    - l[n=67]: zeschadźało, wozjewjejo dźeń, hdźež za blidom w chěži
    - l[n=68]: stał bych, kwasarjow na kwas Michałowy mi najlubši
    - l[n=69]: witajo, naliwajo jim do škleńcy palenca, piwa
    - l[n=70]: po serbsku! Zo přiwjedli mi do dwora bychu, w korejće
    - l[n=71]: piskajo, hercy z najwjeselšim puć wšón wot wěrowanja
    - l[n=72]: Michała, nawoženju z prawje dušnej njewjestu serbskej.
    - l[n=73]: Pak dóstać nihdy na swěće toh so njecha mi žiwom!
    - l[n=74]: Ach, što wupłakał na Michała tehodla žno sym sylzow,
    - l[n=75]: hdyž přezrudnuškeho joh najkrućišo dźěłaći widźu
    - l[n=76]: po cyłych dnjach; dźěn sam sebi zdźěluje dźěło najćeše
    - l[n=77]: kóždźički raz, zo by njehóršila so na swěće čeledź.
    - l[n=78]: Hdyž zaspěwał je na ranje honač młoduški dźeń zas,
    - l[n=79]: z kurjenca do dwora spjerchotawši, hdyž łastojčka, młodym
    - l[n=80]: ćikotajo, je nawróćiła žno so z cyrobu prěnjej
    - l[n=81]: do hnězda -- stawa Michał najprěniši wo domje ze wšěch.
    - l[n=82]: A hdyž z wječora za zelene žno so schowało hory
    - l[n=83]: słónco, pokošejo šće so na wjeršku ze šwižnym šmrjokom
    - l[n=84]: naposlednje, hdyž z padatymi je so směrkami ćicha
    - l[n=85]: ćišina po honach rozlehnyła, wšo do drěmka cunjoh
    - l[n=86]: skolebawši, a swětla do trawy wubiwa rosa --
    - l[n=87]: Michałowa potom sebi hakle popřewa ruka
    - l[n=88]: měra křewjateho. Jom z mučnotu padaju woči,
    - l[n=89]: na sprócneho so ze spěchom wuliwa spar wjelesłódki.
    - l[n=90]: Žiwy nad Michała bych přeć sebi na swěće njemóhł
    - l[n=91]: syna dušnišeho; dźě je po woli we wšitkim nanej,
    - l[n=92]: maćeri. Smój přišlojił pak ze žeńtwu do powědanja
    - l[n=93]: z nim, joh z hólcami za časy brašćo z kubłow najrjeńšich,
    - l[n=94]: ronja zrudnuškemu so mi sylzy po rjanym licu
    - l[n=95]: želniwe. We wutrobje ból postawa, z pukotom wótrym
    - l[n=96]: pukota hrudź jom; ze sylzojtym namaj zdala so wóčkom
    - l[n=97]: nastajnosći, zo wupłakał ze zrudoby by so ćěsnej.
    - l[n=98]: Smjerćrad zwudawale so jom bychu na naše kubło
    - l[n=99]: holcy najbohaćiše nic ze wsy no, z přezpólnych tež dosć
    - l[n=100]: łóji so na njeho. Na Michała su zmyslene wšitke.
    - l[n=101]: Nalěća tři juž wuwołala je jim hłójčkaty dźećeł
    - l[n=102]: pocpula ze smahi, wuspěwawši je z trubjele žito
    - l[n=103]: škowrončk z młoduškim žno so na třeće ze žita zběhnył,
    - l[n=104]: lubosć rozhorjejo jim a nadźije budźejo nowej.
    - l[n=105]: Zalubiło pak njej' šće so jeneje Michałej našom,
    - l[n=106]: a hdyž nazymu na ćopliše so zas hotuja kraje
    - l[n=107]: ptački, tež z nanoweje wustupuje wutroby nadźěj
    - l[n=108]: na kwas Michałowy, a za ročkom zhladujo zrudny,
    - l[n=109]: 'za ćikatym, kiž z kerčka so na kerčk znošuje na juh:'
    - l[n=110]: Próstwu ze zrudnuškej swojej hrudźe do njebjes sćelu
    - l[n=111]: bohu, zo, nawróćiwši so zas do Serbow, strowił by tola
    - l[n=112]: Michała, zjednoćeneho, daj bóh tomu, ze serbskim hołčom."
    - l[n=113]: Dowurěča. Pak zebra z najmócnišej mocu so wbohom
    - l[n=114]: žel, a z wóčkow po licomaj jemu spěchachu sylzy.
    - l[n=115]: Nětk zakry wobličo sej smutne, wo blido z ruku
    - l[n=116]: so zepěrajo. Nadobo kónc bě bjesadowanja
    - l[n=117]: pod lipu. Žel bě womjelknjenym jich nana najlěpšoh,
    - l[n=118]: starosćiwoh, kiž na Michała swojoh płakaše syna.
    - l[n=119]: Do wutroby bě sej bolosćiwy stysk zrččawši zarył,
    - l[n=120]: z bolosćemi so 'mu rudźeše hrudź; pak ze słowom tróštnym
    - l[n=121]: potróštować joh njemóžeštaj ani farar nic wučer,
    - l[n=122]: nic mać njemozese, zo wupłakał ze sylzu nan by
    - l[n=123]: ze zrudoby so najćěsnišeje, nabył zo by tróšta
    - l[n=124]: njebjeskeho, kiž žarowatym tola rosuje hrudźam.
    - l[n=125]: A kaž jeleń, kiž po studničkach žno je ze słóncom druhim
    - l[n=126]: běhal a dopołodnja šće najmjeńšoh njenašoł křewja,
    - l[n=127]: bjez nadźije žno, rozraduje so wšón, pod kerčkom bliskim
    - l[n=128]: 'žołmu wuhladawši: Runje tak tež nadobo nan jim,'
    - l[n=129]: pozběhnywši swoje wobličo, so zebra. Nanajmilši
    - l[n=130]: měr bě po wobliču jom wulaty, zrudoba z njeho
    - l[n=131]: po spodźiwnym. Zo by zrudnuškemu wšak zwutrěwal sylzy,
    - l[n=132]: na zem wuhotował bě so jandźel po božej kazni
    - l[n=133]: a jom zašćěpjował zaso do duše nadźije rjane.
    - l[n=134]: To so pod lipu zwjeselichu. Derjedostojny knježe,
    - l[n=135]: "ty nětk potróštujo 'mu nanajprěniši wułušći słowo:"
    - l[n=136]: '"Jakubje, što ći do bolosćow tola surowych, praj mi,'
    - l[n=137]: na wutrobje, kiž wjesołosćow dźě ći njetrada hewak?
    - l[n=138]: Jakubje, čom potom tola na swěće rosuješ sylzy?
    - l[n=139]: Takle zrudnuškeho šće će žiwoh zynk rjenjeklinčny,
    - l[n=140]: brink mědonošnych pčołkow je njepo'strowił. Jeno tom mi
    - l[n=141]: wěr, zo Michał najlubši je był mjezy wšěmi mi stajnje.
    - l[n=142]: Hdyž hólc chodźeše do wučernje swoje njedźele prěnje,
    - l[n=143]: bu přikład poradźeneho mi wón pachola ducy
    - l[n=144]: wšěm. Njecham přehnać do wěčnosće chwalobne słowo,
    - l[n=145]: wšak tutu česć su připóznali jom wjesnjenjo wšitcy.
    - l[n=146]: A kak do wuknjenja bě mi Michał, za cyłu šulu
    - l[n=147]: njehibajo so, wučerjowym jeno słuchajo słowam.
    - l[n=148]: A hdyž wozwoniło bě mi połdnjo, ze spěchom Michał
    - l[n=149]: spěchaše dom runy puć. Nawabić 'ho žiweho druhe
    - l[n=150]: hólčiska worakawe njemóžachu, narěčeć na to,
    - l[n=151]: zo by za šulu jim wostal abo po wučbje z nimi
    - l[n=152]: honił so po wsy, njepřeměnki, kiž dawaju wšitkim
    - l[n=153]: pohóršk, wubudźejo swojim staršim zrudźby najwjetše."
    - l[n=154]: '"Michała hanić nichtó mi njepospytaj do wecnosce:'
    - l[n=155]: Čas swojoh žiwjenja sym njeměł tola posłušnišeho
    - l[n=156]: hólčeca we wučerni, kiž wjac nětk třiceći lět juž
    - l[n=157]: sym wam za wučerja, poměwši žno wšelakich dźěći."
    - l[n=158]: Zjewiwši tak chwał Michałowu, přejěł beše wučer
    - l[n=159]: fararjej rěč, a po wobliču so jom rozjasni swětłe.
    - l[n=160]: Staršimaj radostnymaj so z najwjetšej hordosću hrudźi
    - l[n=161]: hordźeštej. Z wjesołosću no wšě maćeri hrajachu stawy,
    - l[n=162]: 'a nětk ze skřidlenym zaso słowom započa farar:'
    - l[n=163]: '"Šulu wuchodźiwši, je mi Michał zachował dobru'
    - l[n=164]: wutrobu, njezłožejo so po młodźencach, kiž mnozy,
    - l[n=165]: nic nož na wěru zahanjejo so, narodnosć serbsku
    - l[n=166]: zacpěwajo, šće ze staršimaj nimo teho z najhrubšim
    - l[n=167]: zachadźeja. Pak do žiweho by so njezwažil boha
    - l[n=168]: Michał, po swojej hrudźi najlěpšej staršeju rudźić.
    - l[n=169]: 'Tom tež dopomnitaj šće so: Hdyž loni nadobo do žnjow'
    - l[n=170]: schorje wam srěnk, nichtó njechaše 'mu do města běžeć
    - l[n=171]: po lěkarja; přikryla bě nóc wšak bojazna hona
    - l[n=172]: lětnje; po njebjesach ani błyšćatej njeběše hwěždki,
    - l[n=173]: a wětr zachadźeše, zo so štomy lamajo na zem
    - l[n=174]: zhibowachu; hrom dupotać tež poča žno najćeši
    - l[n=175]: znjenazdała; wotamkajo na chwilu njebjesa čorne,
    - l[n=176]: seklaty błysk nož za časy předrěwaše; wjelemócny
    - l[n=177]: šum bě słyšeć, a přepadować žno počachu krjepy,
    - l[n=178]: praskajo na zem. -- Srěnkoweje přiběraše bole,
    - l[n=179]: ach, pak hladajcy; stysk bě po wobliču so 'mu wulał.
    - l[n=180]: A pomoc być dyrbješe do šědźiwoh šće 'mu ranja.
    - l[n=181]: Na choreho pohladawši, płašć wobleče so Michał
    - l[n=182]: bjez komdźenja, zo by na puć so pušćil wo božim mjenje.
    - l[n=183]: Skutk přinjesł zawěsće je tón jemu njebjeskoh myta."
    - l[n=184]: '"Haj, tom dopominam šće so, kaž zawčerawšim było'
    - l[n=185]: to hakle by. Wotradźowachmoj jemu podarmo wobaj,
    - l[n=186]: zo by žiwy so do tajkeho njedal tola stracha,
    - l[n=187]: zo znajmjeńša by powočakał, dóńž hritnać a błyskać
    - l[n=188]: jom njeby so zwopřestalo. 'Srěnk dočakać teho
    - l[n=189]: traš njemóhł', wułušćiwši, ze jstwy spěchaše Michał."
    - l[n=190]: Z radowatym wobličom rěč porěča la tule
    - l[n=191]: mać -- a z wjesołosću so ji z wóčka błyšćata sylza
    - l[n=192]: zazyboli --' sej pomyslejo, zo je na pomoc chwatał
    - l[n=193]: čeladnikej, njehladajo sam swojoh žiwjenja młodoh.
    - l[n=194]: Bóh knjez na njebjesach pak bě wobroćil na lěpše wšitko.
    - l[n=195]: '"Michałowu pak wutrobitosć mi najrjeńšo wesce'
    - l[n=196]: bóh naruna, zo wotchorjejo stan'ć z choreho łoža
    - l[n=197]: móžeše srěnk, prje dy hač bě dopowitał šće mi wosmy
    - l[n=198]: dźeń z wjeleblyskatej rosu najrjeńšej šědźiwe ranje.
    - l[n=199]: A hdyž podnuriła bě so na sydmoh do morja módroh
    - l[n=200]: jutrnička, zo potom z powjetšenej z wječorka krasu
    - l[n=201]: 'by wustupiła na njebjesa, nóc debjo z najmilšim:'
    - l[n=202]: Srěnk wotchorjel bě wšón, žno do polow z čeledźu dźěše."
    - l[n=203]: To wustupiło słowo bě ze rta Jakuboweho.
    - l[n=204]: A kaž kwětka z najwjeselišim zaso pozběha hłójčku
    - l[n=205]: žarowatu, hdyž dešć pokrjepi ju tradatu hnadny,
    - l[n=206]: tak tež po nanowym bě so wobliču nětko najmilšo
    - l[n=207]: rozjasniło, hdyž wusłyša, kak jemu chwalitaj wobaj
    - l[n=208]: Michała. We wutrobje so 'mu wysk a wjeselo zběže.
    - l[n=209]: 'Tróštniweho pak słowa šće nanej měješe farar:'
    - l[n=210]: '"Što je do wutroby přišła přewulka ći starosć'
    - l[n=211]: wo Michała? Wuznał dźě sy sam, zo lěpšeho syna
    - l[n=212]: žiwy by měć njemóhł. Što ha na swěće spačiło je so
    - l[n=213]: nětk? -- Je-li kwas pak Michałowy, kiž porodźa tebi
    - l[n=214]: starosć, ze zrudobu twoju hrudź a z bolemi syćo,
    - l[n=215]: 'daj temu być jenož, posluchajo mi temule słowej:'
    - l[n=216]: Wšak je njepřečakał šće sej Michał; z časnym dźě hakle
    - l[n=217]: počina być mi na žeńtwu. Do muskeho je 'mu lědom
    - l[n=218]: młoduški hłós přešoł. Čehodla jeho na swěće tola
    - l[n=219]: nuzujetaj duž do žeńtwy, wboheho bjez wšeje winy?
    - l[n=220]: Mać, bohu dźakowano, šće je strowa, zo do hospostwa
    - l[n=221]: mandźelskeje njej' trjeba 'mu na hłowu; do polow pak je
    - l[n=222]: na rólnistwo mjezy wjesnjanami mi zawěsće prěni
    - l[n=223]: Michał a na skót, na hospodarstwo je we wsy najkmańši.
    - l[n=224]: Čom duž na njezbože traš na hłowu wamaj so dyrbjał
    - l[n=225]: woženići? Nimo teho dźě dźe tež ze zbožom wjac lět
    - l[n=226]: tak žno wšo po nim we domje. Do žiweho sej mi boha
    - l[n=227]: pak tola njemyslitaj, zo wozmje sej prěnju najlěpšu
    - l[n=228]: Michał do mandźelstwa. Tehodla tež ze žeńtwu zažnej
    - l[n=229]: sej njecha mi přechwataći, zo by, rozpominawši
    - l[n=230]: wšo, swoje lubosće na holečo nož rozhorił, kotromž
    - l[n=231]: drěmaju we wutrobje tež drěmk jemu čuća tesame.
    - l[n=232]: Z lubosćemi nož swojimi za holečom steji Michał
    - l[n=233]: za serbskim, naboženskim, nimoměry toleri tołstych
    - l[n=234]: njehladajo. Bohu dźakowano dźeń njej'jom tež trjeba
    - l[n=235]: teho. A štož sym na Michale žno sej wothladal zdawna,
    - l[n=236]: njej' wón z lubosću do kublerskich. Tehodla so mi tola
    - l[n=237]: njenastróžtaj, hdyž njenadźicy wamaj wo holčo póńdźe
    - l[n=238]: bjez pjenjez, kiž ma za lacom přistojnišim jenu mysl z nim."
    - l[n=239]: Dorěča. Po nanowej pak njezrěčal hrudźi bě tole.
    - l[n=240]: 'Ze spěšnišim wułušćeše tón jemu skřidlene słowa:'
    - l[n=241]: '"Do domu do Wićazec do wěčnosće njewjesty chudej'
    - l[n=242]: Michał njepřiwjedźe sej mi za mnje, za to sym dobry.
    - l[n=243]: Chěžkarska na Wićazec by kuble so do hospostwa
    - l[n=244]: žiwa njehodźala; wjele radšo chcu Michałej našom
    - l[n=245]: kwas pak wuhotować, jeho woženić z bohatej dźowku
    - l[n=246]: kublerjowej, kiž do woza přaha tni brunakaj dwaj a
    - l[n=247]: čornikaj do ćežkeho tež płuha dwaj mi najrjeńšej."
    - l[n=248]: 'Bě šće njedorěčał, žno jim mać zaso započa takle:'
    - l[n=249]: '"Chěžkarskeje njesmě sebi brać tola do žiwoh boha.'
    - l[n=250]: Hdźež přinjese mi do domu mało sej njewjesta sobu,
    - l[n=251]: tam potom zwostawaju na wěčne proz dne wšě kuty.
    - l[n=252]: Štož sym na kubło woženjena, šće ze žanym lětkom
    - l[n=253]: njepřestała wšo do časa přihotować nanajlěpje,
    - l[n=254]: zo potom bychmy bjez komdźenja wudać móhli Hanu
    - l[n=255]: do blaka, hdyž je nawoženja namaj z kubleška rjanoh.
    - l[n=256]: Pjatnaće na fóroće b'dźe so wudawaći poslešćow
    - l[n=257]: na Haninym; wšě natykane su ji z móškom najmjechšim;
    - l[n=258]: cychu pisankojtu su ji wšitke znawoblěkane.
    - l[n=259]: Haj, móc donahladać so mi njebudźe někotražkuliž
    - l[n=260]: maćerka na poslešća! Natkać sym tež trěbneho dała
    - l[n=261]: płatu pačosneho ji a zhrěbneho, tež pak najćeńšoh.
    - l[n=262]: Płatu do burskeho chce mi domu na lěto być wšak
    - l[n=263]: rubjaneho; nimoměry so zrozrězuje, prjedy hač je
    - l[n=264]: čeladnikam dosć na cholowy a na fale hólcam,
    - l[n=265]: zrozrězuje so na trěnja, na ruby. Z nim zastarać
    - l[n=266]: Hanu tuž chcu nanajlěpje. Na tyšerja pak ji zabyć
    - l[n=267]: tež njechamy. Do noweho dźě ma domu mi stólčkow
    - l[n=268]: na fóroće sej klinkotatym sobu njewjesta přiwjezć
    - l[n=269]: křinjow, blida, komodow. Na pjeraty konypej a
    - l[n=270]: na škleńčany so kamor mi nětk póčnje žno tež hladać
    - l[n=271]: přejara. Za mnje do tajkeje šće mi njeběchu pychi
    - l[n=272]: po Serbach. Štož pak wuhladali su na cuzbje młodźi
    - l[n=273]: nětk, to bjez wotrady ma so na hłowu wot staršej kupić.
    - l[n=274]: Wjac pak wšelakeho šće je do domu drobjaza trěbno
    - l[n=275]: 'hospozy: Holcy, kiž na wotwale stać z hólcami w bróžni'
    - l[n=276]: njetrjebaju, dźě při kołwrótach maju pušćeći nitki
    - l[n=277]: na pišć alku, duž do fórota šće tež motydlo słuša,
    - l[n=278]: kołwrót, krosničko. Do domu nawoženi ma mi přiwjezć
    - l[n=279]: njewjesta dale do hródźi wokowanych rjanych dóńcow,
    - l[n=280]: dójnu dóńčku najnuznišu. Na butrobas tola tež ji
    - l[n=281]: njezabudu. Wšak do dźěła wšo žno mi łóštuje bóle
    - l[n=282]: žonu, hdyž ze sudobjom sobu přinjesenym je dom wšón
    - l[n=283]: zastarany; wšo na staršej dobroćiwej jeje mysle
    - l[n=284]: złožuje. Do žiweho pak boha by njewěrił čłowjek,
    - l[n=285]: što wšo do pjenjez wudawaći ma so, prjedy hač holcy
    - l[n=286]: nakupjene tež na fórot klinkotaty je mi wšitko.
    - l[n=287]: A wudać tehodla žno so na kubło njemóhło chudej
    - l[n=288]: chěžkarskeje. Nimoměry dźě hlada po Serbach wšěch so
    - l[n=289]: na fórot, a domwoženje ze štyrjomi ma so stawać."
    - l[n=290]: 'Dorěča. Ze rta jim wučerjowoh nětk wuskoči słowo:'
    - l[n=291]: '"Wot Hórbanec nimo kowarja na nas, hlejće, dźe braška!"'
    - l[n=292]: Hórbanecow wuprosywši na kwas, do stupa braška
    - l[n=293]: da so spěšnišeho, nimo kowarja chwatajo do wsy.
    - l[n=294]: A kaž do dwora z ćikotanjom so najwjeselšim žołte
    - l[n=295]: kurjatka přiběhuja wšě, pospěchujo sebi nóžce
    - l[n=296]: młodej najbóle, hdyž klukotajo sej je pokłuka k sebi
    - l[n=297]: pata z najluboznišim, a kaž potom wokoł njej je
    - l[n=298]: radostny ród, rozwjeseleny so wšón zběhajo na mać --
    - l[n=299]: tak tež, wuhladawši rady widźaneho jimaj muža,
    - l[n=300]: kiž zašoł bě do dwora Kóslerjecom, sebi kłobuk
    - l[n=301]: zejmujo, přiběžeštej jemu do stwy Kóslerjec družce,
    - l[n=302]: we wutrobach žno so radujo, zo jej wuprosy na kwas.
    - l[n=303]: Konjej wupřahnywši swojej na dworje, dočakać ani
    - l[n=304]: Mikławš njemóžeše, zo by, ke chěžinym tola durjam
    - l[n=305]: doběžawši, so skerje a lěpje přepokazał, kom
    - l[n=306]: prosy a hač dźe ze swatomaj. Jemu radosć najwjetša
    - l[n=307]: bě kwas, na kotrymž do syteje dźě so móžeše wole
    - l[n=308]: narej'wać. A hdyž na swata wuprosyła bě sej jeho
    - l[n=309]: njewjesta, njesmědźeše nihdy na swěće rej'wanja kónc być,
    - l[n=310]: doniž ze zerjemi so 'mu dźeń wuputujo młody
    - l[n=311]: ze směrkow njezaswita, zem ze spanja do dźěła budźo,
    - l[n=312]: kwasowarjam pak wozjewjejo, zo ma po kwasu być nětk.
    - l[n=313]: Wot Kóslerjec nimo Wowčerkecow nětk spěchaše braška
    - l[n=314]: do delnjej wsy. Pak ze zrudnymaj duž wóčkomaj holcy
    - l[n=315]: Wowčerkec po nim zhladowaštej; tola šlej byštej tež rad
    - l[n=316]: na kwas za žiwjenje, jimaj sylza we wóčkomaj wukćě. --
    - l[n=317]: Z čornikomaj nětk po hórce do wsy Michał so přihna.
    - l[n=318]: Z podkowjemi zahrabujo, ze wšěmi štyrjomi, konjej
    - l[n=319]: wutrobitej jemu puć přelećeštej z pukotom wótrym.
    - l[n=320]: We wětřičku polětowaštej jeju hriwje najrjeńšej.
    - l[n=321]: Z hryzadłom frinkolatym sebi zub powótřeštej běły.
    - l[n=322]: Zahrabujo proch wubudźeštej jemu po puću mnohi,
    - l[n=323]: kiž hač na bróst z bolosćemi wšón pod podkowjemi
    - l[n=324]: žałosćo, znošowaše so walejo za wozom, šěry
    - l[n=325]: z mróčelemi. Wšak zakomdźiwši so dźens na polu dlěje,
    - l[n=326]: pohonješe sebi do stupa konjej ze słowomwótrym,
    - l[n=327]: na chribjeće podsobnikowym potřasujo čornu
    - l[n=328]: wotežku. Tej pak z wjesołosću so wšej z rjehotom čiłym
    - l[n=329]: znošowaštej, ješć z hryzadłomaj wjelewysoko pěnjo.
    - l[n=330]: Z čornačkomaj jeho jěć tak po wsy bě widźeć najrjeńšo.
    - l[n=331]: Hdyž bě wo Wowčerkec žno so winyl, přiběža psyčk jom
    - l[n=332]: napřećo. Nastajnosći wšak z Michałom do polow hewak
    - l[n=333]: běhaše; dźens wujěł bě 'mu na rolu z młoduškim ranjom.
    - l[n=334]: Z wjesołosću zaběhowaše so z najwólnišim šćowkom
    - l[n=335]: na čornikaj, jimaj do dwora puć pokazujo sprědka.
    - l[n=336]: Michała na wozu deskowanym wohladawši, wšitcy
    - l[n=337]: pod lipu so rozwjeselichu. Směwk zakćě najmilši
    - l[n=338]: po wobličach jim. Z najpřistojnišim so ze wšěmi Michał
    - l[n=339]: postrowiwši nětk, jědźeše do dwora wumjećeneho.
  - lg[n=3,type=stanza]:
    - head: Třeći spěw
    - l[n=1]: Hdyž bě Michał do hródźe wurunanej žno 'mu konjej
    - l[n=2]: sćahnył a do korta kamjentneho nětk nasypał wowsa,
    - l[n=3]: z chwatkom chwataše do kuchinje, zo we wodźe ćoplej
    - l[n=4]: by wumył sebi ruce sw'ej rozkwěkanej -- rjane znamjo
    - l[n=5]: dźěławosće to za njeho --' zo wumył by so z mydłom
    - l[n=6]: do wočow. Proch bě při włóčenju so jom nasydał do nich.
    - l[n=7]: Włosy rozčesawši sebi, módru zwjazawši falu
    - l[n=8]: z drjewjaneho so hozdźika, pod lipu ze spěchom dźěše.
    - l[n=9]: '"Michale, hdźe wostal sy nam na swěće na polu dźensa'
    - l[n=10]: tajke časy; dźě zrěča, zo po wobjedźe hnydom domoj
    - l[n=11]: brać počeć chceš žito a dopoldnjo trochu mjeńše
    - l[n=12]: sčinići na to. Wozwoniło pak nětk mi juž tójhdy
    - l[n=13]: połdnjo. Do stracha njemaleho přišłoj běchmoj wobaj,
    - l[n=14]: zo přehladał sy z čornikomaj sebi z něčim; najprěńši
    - l[n=15]: by njebył drje, kiž při włóčenju přišoł žno je ćežce
    - l[n=16]: do njezboža; wšak žortować ze sobu njedadźa bróny."
    - l[n=17]: Tak wopraša so nan wjelewjesoly, lubowaneho
    - l[n=18]: doma wuhladawši swojoh syna při sebi strowoh,
    - l[n=19]: ze spěšnišim; njebě šće so Michał dosydnył na stólčk.
    - l[n=20]: 'Nětk wotmołwi pak na to z najluboznišim jemu Michał:'
    - l[n=21]: '"Zo přijěł njejsym dźens w postajenym swojim času'
    - l[n=22]: dom, mi njedawajtaj tomu winy! Zo staj so pře mnje
    - l[n=23]: strachowaloj, bě njetrjebawši. Dźě je nan mje šće hólca
    - l[n=24]: dźeń wšón na roli napominał, zo bych njepušćił žiwy
    - l[n=25]: z wočow konjej. Tak překopate šće mi wosrjedki běchu;
    - l[n=26]: a tež njelubješe so mi rola, hruzlata chětro.
    - l[n=27]: Duž přejězdźił šće sym jónu přez wosrjedki runje prěki,
    - l[n=28]: zo bychu zaćahale so mi bóle hłuboke włóže
    - l[n=29]: a rozmjatl tola z prěkowanjom šće so hruzl najwjetši.
    - l[n=30]: Zadźěłane pak nětk je mi tak, zo hotowarniče
    - l[n=31]: hóršić nazymu do žiweho so njebudźa boha
    - l[n=32]: móc, zo zwotstorkować sebi knyski hotujo dyrbja.
    - l[n=33]: Žonam wutrjechići nade wšo je na swěće ćešo.
    - l[n=34]: By-li nětk zešlo no so rónčka dešćika hnadnoh
    - l[n=35]: na wosyte, by wutykować drje mi počała ducy
    - l[n=36]: rěpka wuši, zazelenjeć so mi Kročica z kol'jom."
    - l[n=37]: 'Rěč přejě nan ze spěšnišim jemu, prajicy takle:'
    - l[n=38]: '"Tak njechaš počeć šće mi dom brać popołdnju žita?"'
    - l[n=39]: 'Michał, wotmołwjejo jemu, dźeše skřidlene słowa:'
    - l[n=40]: '"Popołdnju dźens zaworštować chcu znajmjeńša sej spódnju'
    - l[n=41]: komoru, nano najlubši. Wšak puć je do polow dobry,
    - l[n=42]: a najbliše su hona mi naše, na kotrychž popy
    - l[n=43]: pozběhuja so ze złotnatym mi najkrasnišim błyšćom
    - l[n=44]: do njebjes. Njech nož požerjetej mojej čornikaj změrom,
    - l[n=45]: a skok zezapřaham sej jej do woza rěblowaneho.
    - l[n=46]: Na nowy tydźeń při prěnich dnjach, wostanje-li wjedro,
    - l[n=47]: njebudźemy drje wědźeći, na kotrym kóncu najprjedy
    - l[n=48]: počeć ze žnjemi. Dodźakować ani po wšitkim kraju
    - l[n=49]: njemóžemy so bohu, zo zaswěći ze słóncom hnadnym
    - l[n=50]: na złoty kłós, kiž, pochilejo so mi do zemje ćežki,
    - l[n=51]: lubi stotory płód. Tež zorno najstrowiše słónco
    - l[n=52]: wuwabilo žno je z łušća, z najluboznišim so z nim košo."
    - l[n=53]: Dowurěča. Kaž na luce kwětka, na młode ranje
    - l[n=54]: we wutrobje so rozradujo, z wjeležadostnej hubku
    - l[n=55]: srěba rosy najswětlišeje a łopješka młódne
    - l[n=56]: pozběhuje zas, wupinajo swoju krónu z najrjeńšim --
    - l[n=57]: tak tež zwjeseliła bě so nanej wutroba burska
    - l[n=58]: nad rěču Michałowej, a po wobliču jom najmilši
    - l[n=59]: směwk wukćě; pak we wutrobje wobróni so paćer
    - l[n=60]: z pjerchotatym jemu křidleškom, zo wšak dźakowny nětko
    - l[n=61]: lećał by lět najspěšniši do njebjes k mróčelam spěšnym.
    - l[n=62]: 'Na Michała pak ze słowom mać wobroći so tymle:'
    - l[n=63]: '"A hlej, Michale, na wutoru smy prošeni na kwas.'
    - l[n=64]: Nan pak wuhotować b'dźe so za tebje tak rjenje krasnje
    - l[n=65]: dyrbjeć; ty woteńdźenja pak wěsće mi njezměješ na njón."
    - l[n=66]: 'Rozmjerzany wšón Michał so braški duž wopraša takle:'
    - l[n=67]: '"Štó pak ze ženjenjom so mi na swěće nětk runje na žnjach'
    - l[n=68]: para? Bych rjekł, zo kwasowanje zařić dyrbjało kóždom
    - l[n=69]: nětk, hdźež na polach zdomowanja sej mi wobrada hlada.
    - l[n=70]: Dźěła najprjedy ma bur sebi w domje swojeho hladać,
    - l[n=71]: a -- wšo wobstarawši, smě hakle po kwasach chodźić."
    - l[n=72]: Pochwalejo rěč Michałowu, so jim ze słowom zebra
    - l[n=73]: 'farar: "Spodobalo so mi, Michale, lubiło słowo'
    - l[n=74]: to. Haj, bychuii we wutrobach jeno płodźili wšitcy
    - l[n=75]: tajkule mysl, by, za to sym dobry, z najrjeńšim było
    - l[n=76]: na swěće. Do žiweho by so boha njenašło nuzy.
    - l[n=77]: Česć najwjetša je rólnikowa mjezy wšěmi pak dźěło.
    - l[n=78]: Potej parjatemu, kiž wusmahnjene jeho čoło
    - l[n=79]: wěncuje ze swěćatej jemu krjepu, runjeća njej' tež
    - l[n=80]: na krónje na kralowskej, runjež błyskatej ze złota swětloh."
    - l[n=81]: Na Michała nož z luboznišim swojej złožejo wóčce,
    - l[n=82]: 'dowurěča. Tak Michał nětk na staršej ze słowom zrěča:'
    - l[n=83]: '"Njech tež njehotuje so mi na kwas Hana, zo móhła'
    - l[n=84]: sobu nakładować; wšak na hromadkach mamy lětsa
    - l[n=85]: 'tójšto: na Hanišćach, nimo teho na cyłych lońšich'
    - l[n=86]: dźěłošćach; do wutory b'dźa mi runje do wjazby prawe.
    - l[n=87]: 'Do hromadkow chcu najprjedy pak dać so z ćěkatej rosu:'
    - l[n=88]: Na wjedro wožně njemóžemy dźě so na swěće spušćeć,
    - l[n=89]: a zo hromadki na Rosćinje su z najhóršimi, hdyž je
    - l[n=90]: z dešćikatym, teho nazhonichmy tež do dobra raz žno
    - l[n=91]: -- šće so dopominam temu, kak Zapušćiwši tehdy
    - l[n=92]: rosćechu na Hanišćach wšě kosmate. Njeběchmy w žiwej
    - l[n=93]: radźe z wobroćenjom, z roztřasowanjom sebi dźeń wšón.
    - l[n=94]: Ze štyrjomi b'dźemy wozyć. Zo bychu donakładować
    - l[n=95]: móhłe pak holcy a donawjazać mi za nimi hólcy,
    - l[n=96]: chcu šće Róžanćikec sebi Hańžu, najdušnišej holcy
    - l[n=97]: Kubašec najeć; do dźěła ze serpikom njeje lěpšich.
    - l[n=98]: Duž tež njewjeseli so njech Hana do časa na kwas,
    - l[n=99]: tež wšak njewumrěje, runjež njebyła po wšitkich kwasach.
    - l[n=100]: Po cyłej wsy porokowało dźě by z prawom najlěpšim
    - l[n=101]: nam so, zo dowoliłoj staj ji na kwas, na dźěło doma
    - l[n=102]: najimajo sej na jeje město dźěławych ludźi."
    - l[n=103]: Braška ponastróžal bě so bantaty zwoprědka wšitkón
    - l[n=104]: słowow Michałowych, kiž bě wurył jemu z hrudźe,
    - l[n=105]: hněw swój wutřasywši wjelewulki na njewineho,
    - l[n=106]: 'nětk poča pak powědać ze směwkatej jemu hubu:'
    - l[n=107]: '"Michale, što će nadobo rozmjerzalo nimoměry'
    - l[n=108]: njekrasnje na kwasy, hewak najwjeselši wysk dze ći wěčnje
    - l[n=109]: hrudź přeće, hdyž klobukaty k wam do dwora stupich.
    - l[n=110]: Wěrno drje je, zo njedyrbjałe nihdy na swěće kwasy
    - l[n=111]: nětk so wuhotować runje wožnč; pak do žiwoh boha
    - l[n=112]: z tym so wotstorkować dlěje njehodźeše, temu wěri mi!
    - l[n=113]: Nawoženi pak njepřisteji ći, mój Michale, takle
    - l[n=114]: na kwas ze surowym. Tehorunja by so ći žiwom
    - l[n=115]: njelubiło, hdyž powědali bychu wo kwasu twojim
    - l[n=116]: tak, kiž wuhotuje šće ći, nawoženja mi najlubši,
    - l[n=117]: nan, prjedy hač puć po njebjesach z ćichim kročelom měsačk
    - l[n=118]: dokonja, na druhe wupjelniwši so ze swětłom połny.
    - l[n=119]: Prjed hač do brózdy, wobroćenej z wjelepišćatym płuhom,
    - l[n=120]: rólnik zakryje zorno, z najponižnišim so skónc pola
    - l[n=121]: pomodliwši, zo by žohnowanje bóh rosował z njebjes
    - l[n=122]: na nje, zo płód wurostł by jom stotory ze stwjelcom mócnym,
    - l[n=123]: bant přityknu sej na kłobuk, wot njewjesty mi najrjeńši
    - l[n=124]: kupjeny twojej, na brunaku žno b'du do polow wšěch ći
    - l[n=125]: zjězdźowaći so, prošejo na kwas po lubych Serbach."
    - l[n=126]: Kaž wětr do wuhenja zas poćepuje z wjelemócnym
    - l[n=127]: kur wuwalowaty so jom čorny z wuhenja wulkoh,
    - l[n=128]: tak tež podusyła bě z najmilišim braškowa rěč hněw
    - l[n=129]: Michałowy, kiž pozběhaše so jom z wutroby čorny.
    - l[n=130]: Zastróžiło, rozradowało pak bě tež zaso słowo
    - l[n=131]: Michała, kiž wułušćiwši ze rta wužórli braška.
    - l[n=132]: Do myslow podnurjeny, nětko na njeho hladaše młodźenc,
    - l[n=133]: štó wozjewić drje móhł by jom na swěće wutrobne čuća;
    - l[n=134]: nikomu wšak njebě šće so dowěrił ze słowom tymle.
    - l[n=135]: We wutrobje zajała šće hłuboko, myslička jasna
    - l[n=136]: drěmaše drěmk 'mu najmilši, ze swědkom jenička bě sej.
    - l[n=137]: Čornikomaj jeno pošeptał powěsć běše krasnu
    - l[n=138]: do wucha, zo jeho k wěrowanju powjezetej ducy.
    - l[n=139]: Wjesołymaj rozjasni so ze słowom sapate woko,
    - l[n=140]: a zarjehotujo přihłosowaštej jemu wobě.
    - l[n=141]: Zo wusunyći traš je so wuzwolenej jeho Hańži
    - l[n=142]: słowo to móhło, tom ani njepomysli sebi Michał,
    - l[n=143]: wědźo, zo we wutrobje je ji słowo ze strachom kryte.
    - l[n=144]: Mjelk bě z bolosćiwšim zaso rěč přiwěla jim tale
    - l[n=145]: pod lipu. Znowa po nanowym so zas wobliču smutnym
    - l[n=146]: stysk rozla, wšěm wozjewjejo, zo so ze spěchom zroji
    - l[n=147]: ból, ach, z bolosću we wutrobje jom dobrej najhórša.
    - l[n=148]: Rad wuwěł by wokřewa do nanowej wjelećežkej
    - l[n=149]: hrudźe Michał, 'mu wułušćejo, zo lubosće bóh jom
    - l[n=150]: na holečo rozhorił je serbowske po hrudźi ze wšěch najlěpše.
    - l[n=151]: "Prjedy pak ze rta nanoweho so 'mu wuwiny słowo:"
    - l[n=152]: '"Ach, by dopjelniło so mi, braška, złušćene słowo:'
    - l[n=153]: By tola ze štrykami wote wěrowanja no mi bórze
    - l[n=154]: młodosć šlahowala wša Michałowej mi korejće.
    - l[n=155]: Na třeće do swětłeje žno mi kosy zarěča brus zas
    - l[n=156]: žnjencarjowej, a ze serpikom rjane zejhrawa holčo,
    - l[n=157]: ze škowrončkom mi spěwajo po honach napřemo w dźěłe;
    - l[n=158]: na třeći raz kónk ze studnje žnjenc napjelniwši z wodu,
    - l[n=159]: 'připina wo pas na kožanym sebi šěrokim pasu:'
    - l[n=160]: zo wšón za žeńtwu Michałowej, mi najlěpšeho syna,
    - l[n=161]: steju ze žadosću no najwjetšej. Kaž pak mi w zymje
    - l[n=162]: błyskaty sněh wšohrějaty płašć přestrěwuje potom
    - l[n=163]: na wosyte naše zahony, zo z ćim rjenišim rostom
    - l[n=164]: zorno na nalěto wurostło by ze zemje čornej --
    - l[n=165]: tak tež tróštowatu mi nadźiju wutroba krywa
    - l[n=166]: nazymu, zo roztaje drje ze słónčnym nalěto pruhom
    - l[n=167]: hrudź tež Michałowa, zo by wo dźowku kublersku šoł mi.
    - l[n=168]: Kaž pak štomčk, kiž z koruškami šće so młodymi tójhdy
    - l[n=169]: z mužitosću zapěra najwjetšej wěwatym wětram,
    - l[n=170]: wětr, wukorjeniwši jón ze zemje, wuwali dźiwi --
    - l[n=171]: tak tež čas, kiž za kwasom Michałowym jeno stejach,
    - l[n=172]: předolhi nětk wurubił z najsurowišim je mi nadźěj,
    - l[n=173]: kotruž we wutrobje tři mysl mi rodźeše lěta.
    - l[n=174]: Haj, mje rozradował by, mój Michale, zwjeselił wšitkoh
    - l[n=175]: we wutrobje z najluboznišim, by-li za žonu přiwjedł
    - l[n=176]: do domu Leńku ze Směčkec, Bozanćikec, sebi dušnu.
    - l[n=177]: Po cyłej wsy mjezy wšěmi jich kubło wěsće najrjeńše.
    - l[n=178]: Na dani zamóženje nimo teho ze słóncom nowym
    - l[n=179]: rosće šće jim, a do cyłoh zamóženja b'dźetaj dźěłić
    - l[n=180]: holcy so dwě nož. Nawoženi mi štož tebi pak słuša
    - l[n=181]: njewjesta z pjenjezami. Dźě do rjaneho smój ći rjada
    - l[n=182]: kubło zestajaloj, runjež bě počatk namaj ćežki.
    - l[n=183]: Wšak počatk nade wšitke je, wěr mi to, hospodarstwa
    - l[n=184]: ćeši; zo by duž přisporjało so ći toleri tołstych,
    - l[n=185]: to maš hladać z najkedźbniwišim mi. Mój Michale luby,
    - l[n=186]: pak njeměł bych rad tola nana njezamóžitoh
    - l[n=187]: njewjesće. Hdyž su rozplowałe žno mi lubosće prěnje,
    - l[n=188]: ma potom jeno za słužomnu tež mandźelski wbohu
    - l[n=189]: njewobstojny, kiž njepřinjese sebi do domu ničoh.
    - l[n=190]: Mandźelstwo tajke na zemi ze stawom je mi najhrubšim."
    - l[n=191]: 'Dorěča. Ze přistojnym dźeše Michał jom skřidlene słowa:'
    - l[n=192]: '"Nano, ty wěš, zo wšo wobstaram ći z wutrobu rady,'
    - l[n=193]: štož wothladać no móžu ći na wočomaj. Tola tónkróć
    - l[n=194]: drje njesměm zaprěć swoju mysl, kiž napřećo temu
    - l[n=195]: we wutrobje mi bědźi, so stajejo ze wšeju mocu.
    - l[n=196]: Zo dopjelnił bych wam waju žadosć, mějach najprjedy
    - l[n=197]: woprawdźe mysle, wo Lejnu Bozanćikec wamaj hić tež.
    - l[n=198]: Za dźěćace šće dny dźě žno hromadźe chodźachmoj wobaj
    - l[n=199]: na wučbu a pola nich tež na skakańcy smój so lubje
    - l[n=200]: powjerćaloj. Haj, dopominam šće so na tamne časy
    - l[n=201]: rad, hdźež za ručički so mój wodźachmoj ze š'le a do š'le --
    - l[n=202]: ach, zašłe žno su dawno! -- Nan pak mi zwysoka da ju
    - l[n=203]: do města zdaleneho, zo by wukla po němskim bywać!
    - l[n=204]: Do wsy nawróćiwši so zas po lětach, hraješe knjeni
    - l[n=205]: 'wosebnu nětko: Wo domjace dźě so njesměše dźěła'
    - l[n=206]: postaraći; nan boješe pře nju so, zo by sej ručce
    - l[n=207]: skóncowała. Wšak po měšćanskich jemu nětko so modach
    - l[n=208]: hotowaše nanajpyšnišo. Ja šće za časy dźěch k nim.
    - l[n=209]: Dach zešić pola měšćanskeho sebi krawca najnowšej
    - l[n=210]: mody suknju, tón lac wurězany bjez wšeho šika.
    - l[n=211]: Ach, njerad přeměnich no ze serbskej drastu ju. Tola
    - l[n=212]: na jeje požadanje pak dyrbjach zmužić so ma to --
    - l[n=213]: jej woblekl njejsym pak so wohidnej tři žno mi lěta.
    - l[n=214]: Kwas -- nětk we wutrobje šće mi hori walejo woheń,
    - l[n=215]: dopominam-li so tom, hněw płomjenity mi najhórši --'
    - l[n=216]: na kotryž tež bě nawabiła mje do města Lejna,
    - l[n=217]: na prěnje, pak tež na poslednje su mje hidźale lapy
    - l[n=218]: měšćanske. Hrudź, zapłakujo ze zrudnym pod tutej lochkej
    - l[n=219]: ćeži, zadusyći so mi hněwna hrožeše serbska.
    - l[n=220]: Lejna ze wšitkimi so tu znaješe hač nanajlěpje.
    - l[n=221]: Duž tež dyrbjach do jstwy najwosebnišej so jim sydnyć,
    - l[n=222]: hdźež, ach, we wušomaj jeno zynk mi zynčeše cuzy.
    - l[n=223]: Do wobjeda žno z njekničomnym sebi na serbskoh bura
    - l[n=224]: mešćenjo mikotachu; juž radowachu so mi młodźi,
    - l[n=225]: wupikani nanajrjeńšo, ze směchom hłupeho bura
    - l[n=226]: wusměchować. Pak do rěči njemóžachu do wěčnosće
    - l[n=227]: mje zaplesć, dóńž naprašować so mje na nana, na mać
    - l[n=228]: njepočachu z wusměchowanjom. Tola kitajo staršej,
    - l[n=229]: běch šće njewurěčał ani do połojcy, žno so stwa wša
    - l[n=230]: wošćerješe, nanajbóle pak Lejna. Po němsku serbski
    - l[n=231]: jazyk jim mój wšak bjez dźiwa njemóžeše rjenje dosć wšo
    - l[n=232]: wuprajeć bjez haćenja. Duž ze změromnym radšo wostach
    - l[n=233]: Po wobjeda přehladach so někak, zo, juškowu škličku
    - l[n=234]: z ruku na rub zwróćiwši, šat nalach jenej holcy.
    - l[n=235]: Směch nětk njepřestanliwy so ze rtow žórleše wšitkim.
    - l[n=236]: Ze stowami pak hanjenskimi šće mje molwješe Lejna,
    - l[n=237]: wułušćejo, zo tom bychu njedźiwali so ji takle,
    - l[n=238]: zo dźěn burski sym hólc, kiž z wustojnosću jeno wodźić
    - l[n=239]: płužny wě klak, so wo wyše njestarajo nimoměry.
    - l[n=240]: Na wašnje njekničomne, najhrozniše hanješe holca
    - l[n=241]: płuh, kiž ze syćatym tola chlěbom zastara sam nož
    - l[n=242]: kraj wšón, wot prošerja mi hač do krala, kóždeho žiwjo;
    - l[n=243]: płuh, kiž bóh pósła nam z jandźelom na zemju z njebjes,
    - l[n=244]: zo puć pokazował by k najrjeńšemu narodam zbožu;
    - l[n=245]: płuh, kiž ze čłowjeka hakle čłowjeka stwori najprjedy,
    - l[n=246]: do statoka 'ho znućiwši ze swójbu, ze skotom trěbnym.
    - l[n=247]: Hdźež chcu pytaći čas swojoh žiwjenja česće najwjetšej,
    - l[n=248]: bě nanajćešo mje Lejna ze stowom ranila tajkim.
    - l[n=249]: Hrudź, runjež pukotaše wša z wohenjom mi tež najhóršim,
    - l[n=250]: do železnych tola kowach ju putow, njeprajich stowčka
    - l[n=251]: na to. Po wobjedźe pak, zběhnywš'i wot blida jim so,
    - l[n=252]: dźěch swojoh puća, puć pokrjepujo ze sylzami.
    - l[n=253]: Tež njejsym juž wot teho časa Bozanćikecom
    - l[n=254]: wam přišoł. Do wěčnosće pak próh překročić tež dale
    - l[n=255]: jim njecham; mi přećiwo tom wša wutroba stawa."
    - l[n=256]: Mać, połožiwši do ruki Michałowej swoju ruku,
    - l[n=257]: 'nětko dźeše z najluboznišim jemu skřidlene słowa:'
    - l[n=258]: '"Michale, maćerinym tola nětk nož nasłuchaj słowam:'
    - l[n=259]: Štó ha nastajnosći b'dźe mi na swěće překory płodźić
    - l[n=260]: z hołcomaj Bozanćikec; tola tež wodać ji zas dyrbiš.
    - l[n=261]: Wětr wěć do ržišćow njewidźeše dźě šće z nazymu dwac'tej
    - l[n=262]: Leńka. Powědata ducy wot rańšich zo mnu je tak a
    - l[n=263]: na tebje naprašuje so mje ze zrudnym, žel je ji dawno."
    - l[n=264]: 'Wotmołwjejo pak Michał ji dźeše ze stowom krutym:'
    - l[n=265]: '"We wutrobje z njej wujednany žno sym, maćerka luba,'
    - l[n=266]: a nimam tež najmjeńšeho na nju. Do łoža čestnoh
    - l[n=267]: za mandźelsku přiwjesć sebi žiwy pak njemóžu Lejny.
    - l[n=268]: We wutrobach namaj njedrěmaju drěmk čuća tesame.
    - l[n=269]: Na pjenjezy njeje drje mi trjeba, staršej najlubšej,
    - l[n=270]: přejara hladać; ze swojim žohnowanjom je waj prócu
    - l[n=271]: bóh, budź dźakowano 'mu to, ze zbožom žohnował rjanym.
    - l[n=272]: Štóž wusywa za žiwjenje no mi symješko za zem,
    - l[n=273]: zběžeć za wokomik drje 'mu móže z krasu najrjeńšej,
    - l[n=274]: z wjeselemi přepjelnjejo hrudź jemu horliwu za swět --
    - l[n=275]: mysl tola na smjerć njewostaja 'mu pak žiwemu měra.
    - l[n=276]: Ach, wšak płód tón zahinje ze žiwjenjom jemu tymle.
    - l[n=277]: Štóž wusył pak je za žiwjenje tež na wěki wěčne
    - l[n=278]: zornješka, tom drěmk drěmajo bjez schadźenja druhdy dołhi
    - l[n=279]: wotpočuje, haj, njewuwleče so 'mu na swěće stajnje
    - l[n=280]: tym ani. Z luboznišim a starosćiwym pak je tola
    - l[n=281]: na zahrodźe wón kitajo jemu najmiliše hlada,
    - l[n=282]: we wutrobje jom twarjace do njebjes ćišinku nadźěj;
    - l[n=283]: tom wurosće najrjeniši płód, přesahujo časne.
    - l[n=284]: Čom duž wuzwolići drje z pjenjezami sebi holčo
    - l[n=285]: měł, hdyž njekazatej sej mi hrudźi z lubosću mócnej?
    - l[n=286]: Duž tež chcu sebi holečo wzać, runjež było najchudše,
    - l[n=287]: rozhoriłe-li we wutrobje so mi lubosće na nje."
    - l[n=288]: Dowurěča. Kaž po smudźatym, wšopražatym słóncu
    - l[n=289]: hłójčkaty dźećeł so rozwjesela, hdyž z dešćikom płódnym
    - l[n=290]: womłodźeja jom zas łopješka, wóń rozsywajo słódku --
    - l[n=291]: tak tež nad rěču Michałowej bě farar so wšitkón
    - l[n=292]: rozradował, jemu ze spodobu wšěm słuchajo słowam.
    - l[n=293]: 'Duž poča nětk na młodźenca, jeho kitajo, takle:'
    - l[n=294]: '"Michale, dźens dobyl sy sej po mje česće najwjetšej.'
    - l[n=295]: Štóž chce woženići so, we wěrowanju mi na čas
    - l[n=296]: žiwjenja stowaršiwši sebi mandźelsku, dźěćatkam maćer,
    - l[n=297]: tón njech hlada najprjedy, hač za wutrobu 'mu tež steji
    - l[n=298]: hrudź. Kaž z jabłučiny mi najstrowšej nalěto zdrěwa
    - l[n=299]: wětr zawěwajo kćěw, kiž lubješe nazymu połny
    - l[n=300]: płód, hrudź zwjeselaty, zo by narunał rólnikej prócu,
    - l[n=301]: směwkotajo so z čerwjenišim jemu ze štoma ličkom --
    - l[n=302]: tak tež rozpjerchuja jara husto lubosće prěnje.
    - l[n=303]: Słónco, kiž, podnurjejo so do žołmow módreho morja
    - l[n=304]: z wječora, puć swój dokonawši, zem poswěća dlěje,
    - l[n=305]: zo by na mandźelskej sebi, na swěće wěsće najlěpšej,
    - l[n=306]: na zbožownaj móhło hladaći, pruh wusyłajo rjeńši,
    - l[n=307]: wuhlada juž, ach, ze slěbornych wustupiwši zmohow
    - l[n=308]: na ranje, překorjenaj jeju, hrudź woliwknjenu jimaj.
    - l[n=309]: Błud rozpłuwa wšak skok; tola žel ma želići wěčnu,
    - l[n=310]: kiž dosć njepřemyslił sebi, hač tež wutroba kaza
    - l[n=311]: wutrobu. Duž sy z rozomnišim mi, mój Michale, zrěčał."
    - l[n=312]: 'Dorěča. Michał pak ze spěšnišim dźeše fararjej mjelčo:'
    - l[n=313]: '"Wojujće ze staršimaj mi bój, derjedostojny knježe!'
    - l[n=314]: Do chudeje wšak holcy so zahladach na polu lětsa
    - l[n=315]: při syčenju; je ze spodźiwnym moja po jeje hrudźi."
    - l[n=316]: 'Nan pak, rozhoriwši so wšón, ze třepotatym jemu hłosom:'
    - l[n=317]: '"Michale, hlej, zas po staršimaj juž so wutroba nima.'
    - l[n=318]: Čom njechaš posluchać mi na swěće, z bohatym hołčom
    - l[n=319]: woženići so? -- Najprjedy chcych na wysoku tebje šulu
    - l[n=320]: do města dać, zo na kuble by njetrjebał so drěć, štož
    - l[n=321]: ja wudrěł sym so na nim (tež njeměješe mi najhłup'šej
    - l[n=322]: hłowy); by staw tola na swěće česćowniši nade burskim
    - l[n=323]: mi zastał. Tola za wotežku nož, konjemi, płuhom
    - l[n=324]: steješe mysl wša wot dźěćacych žno ći lět mi najprěńšich.
    - l[n=325]: Nětk njechaš dopjelnić mi tež ani žadosće mojej,
    - l[n=326]: zo přiwjedł mi z pjenjezami by sej do domu žonu
    - l[n=327]: kublersku. Žołdk přeleć tola by mi na swěće' móhł so."
    - l[n=328]: Dorěča. We wutrobje pak Michałowej wjelewulke
    - l[n=329]: zrudźby postanychu. Nětk sylza po zrudnym licu
    - l[n=330]: ze zrudneho wula so 'mu wóčka; z najmócnišim hrudź wša
    - l[n=331]: pukotaše. Dlić njemóžeše jeho towar'stwo wbohoh
    - l[n=332]: pod lipu. Zakrywajo swoju ból, duž wot blida stany,
    - l[n=333]: 'so wotsalejo. Ze surowym jemu dobremu nan šće:'
    - l[n=334]: '"Dźi, nož dźi, wupłač so zas, Michale, na zrudźbu swoju'
    - l[n=335]: njerozomnu! Mojedla njech na hłowje z bolosću stawaj!
    - l[n=336]: Tom pak chroble mi wěr, zo do žiweho žno mi boha
    - l[n=337]: za mnje do domu njepřiwjedźeš sej njewjesty, kotraž
    - l[n=338]: wozaj mi dwaj nakłasć sebi njemóhła z fórotom pyšnym!"
    - l[n=339]: Dorěča. Strach bě po wobličach wulał so jim wšitkim.
    - l[n=340]: Syn pak pospěchujo žno bě ze zrudźbu do wrotow zašoł.
  - lg[n=4,type=stanza]:
    - head: Štwórty spěw
    - l[n=1]: Na nikoho njehladajo, přez dwór kročeše Michał
    - l[n=2]: do konjenca, zo konjej by wothladal swojej najlubšej.
    - l[n=3]: Z hłowomaj juž wobroćenaj do duri, napřećo wobaj
    - l[n=4]: hladaštej jom, sebi z rjećazami zašćerkujo wótře.
    - l[n=5]: Na wutrobno wuzběhnywši bow sebi, z dubowoh drjewa
    - l[n=6]: wudźělany, wobwity přez cyłe ze železnymi
    - l[n=7]: bantami, do buchty brózdnikowej nětk spěchaše Michał,
    - l[n=8]: zo napojił by ze strowej žołriłičku čornakaj lačnej.
    - l[n=9]: 'Pić přejara drje chcyše so zawěsće lubowanemu:'
    - l[n=10]: Bow doleć wšak podsobnikej šće dyrbješe znowa.
    - l[n=11]: Dźens pomasawši do měcha wowsneho ze šćedriwšej ruku,
    - l[n=12]: dwě přisypny šće masce do korta wulizaneho --
    - l[n=13]: pohonjał dźens dopołdnja bě wšak wboheju chětro.
    - l[n=14]: Podsobnika porjadu a brózdnika majkaše miłe;
    - l[n=15]: z błyšćatymaj jemu hriwomaj za to trěještej zrudnom
    - l[n=16]: želniwe sylzy ze zrudneho jom najrjeńšeho woka.
    - l[n=17]: Ze zrudobu polaty wšón, Michał sydźe so na schód,
    - l[n=18]: kotryž z konjenca na rězańcu jom wjedźeše nowy.
    - l[n=19]: A kaž bjezbóžna na žołmjatym, najstrašnišim morju
    - l[n=20]: łódź, hdyž bój najžałostniši wětr djasowy wuje,
    - l[n=21]: wojuje zatrašnje ze zmohami, kiž stonate ze dna
    - l[n=22]: pěsk wubudźejo čorny, so z nim pobarbuja čorne,
    - l[n=23]: z padateju nětk do hłubokosće spaduje zmohu,
    - l[n=24]: nětk pozběhać so da zaso na nowe ze žołmu spěšnej,
    - l[n=25]: na chribjeće ju kralujo we wysokosćach najwyšich --
    - l[n=26]: tak tež duch nětk Michałowy, podnurjeny w zrudźbach,
    - l[n=27]: wot myslički zas na mysličku přeskakujo čiłe,
    - l[n=28]: sej wupřasć, ach, na swěće njemóžeše ani jenej,
    - l[n=29]: kiž, połóžejo hrudź, by ze šmjatańcy jeho móhła
    - l[n=30]: wuwjesć a bóle wutorhnyć tež ze zrudneje jemu duše.
    - l[n=31]: A kaž z mróčelemi wjelepochmurjeneho nětk njebja
    - l[n=32]: błysk zabłysknje, ze swětłom žehliwym dźěłejo mróčno,
    - l[n=33]: mróčno, za wokomik juž so zas pozběhujo dźiwje,
    - l[n=34]: módrinu njebjes na nowe ze surowosću najhrubšej
    - l[n=35]: wšu zakrywa, na swěće lud wšón ze styskom pjelnjo --
    - l[n=36]: tak tež hrudź zaćmowiła nětk běše Michałej struchłosć.
    - l[n=37]: Jom wustupići na módrinu tež nochcyše jasnej
    - l[n=38]: hwězdźički, kiž wuwjedła by ze ćmy najtolšeje wbohoh.
    - l[n=39]: Nětk poskoči pak we wutrobje jom najjasniša miłe
    - l[n=40]: myslička, ćmu rozpłunjejo, kiž jemu jimaše hrudź wšu --
    - l[n=41]: nětk pak zblědnja ju zas přiwalowaca so najhłubša
    - l[n=42]: ćma, pochmurjejo hrudź jom styskniwu z hrožatym mróčnom.
    - l[n=43]: Do zrudnosćow zahlubjeny, tak tu sedźeše Michał,
    - l[n=44]: na sameho sebje, na njesprawny swět płakajo hórce;
    - l[n=45]: stysk bě zlehnył so na wboheho z wjeledušatej ćežu.
    - l[n=46]: Čornikomaj so nochcyše nětk juž słódneho wowsa,
    - l[n=47]: hdyž pohonča najžałostnišo swojoh widźeštaj sylzy
    - l[n=48]: ronić a wulki we wutrobje bój wojować dobroh.
    - l[n=49]: Ze žehliwym pohladowaštaj přeco na njeho z wokom;
    - l[n=50]: hłowu, kiž do wysoka jemu hewak nošeštaj hordu,
    - l[n=51]: nětk powěsnyłoj do nohow běštaj, zar ujo zrudnoh.
    - l[n=52]: Žrěbc, poskakujo nastajnje z wjesołosću přec najčilišej
    - l[n=53]: po konjencu, přibližeše dźens so pohončej struchłom
    - l[n=54]: z wotměrjenej nož kročelu. Do wutrobički šće młodej
    - l[n=55]: žel zarył bě sej, wuhladawši wjelezrudneho syna.
    - l[n=56]: Na ramjeni połoži jom na to ćišinko šiju
    - l[n=57]: błyšćatu, dych wudychujo na wobličo jom najcuńšo,
    - l[n=58]: z woka płačiteho wukošejo pohončej sylzy.
    - l[n=59]: Z předkownymaj běše nóžkomaj pos naćahnyl so mudry
    - l[n=60]: na nohu Michałowu, pohladujo ze swěrnym wokom
    - l[n=61]: na struchłeho, kiž wobličo bě zakrył sebi swoje
    - l[n=62]: z rukomaj. Pos bu zrudny wšón, ani zrudźeny takle
    - l[n=63]: njezašćowkny. Najluboznišo tola započa nětko
    - l[n=64]: na Michała pošćowkować; wšak njemóžeše dlěje
    - l[n=65]: we wutrobje stysk hospodować; wšón njeměrny tuž nětk
    - l[n=66]: za cholowu poča jeho torhać, budźejo zrudnoh
    - l[n=67]: ze zrudoby. Zastróženy wšón, pozběže so Michał,
    - l[n=68]: kaž wocućił by ze sna ćežkeho, spěšnje pak na to
    - l[n=69]: so zebra, pohladawši na zrěbca wjesele, na psa,
    - l[n=70]: na čornikaj, kiž wobroćenaj hišće na njeho běštaj.
    - l[n=71]: Směwk zakćě tuž po licomaj jemu při tymle želny.
    - l[n=72]: Pak njebě hišće zmužił so tak, zo by wustupić móhł zas
    - l[n=73]: před staršeju bjeze stracha. Tuž z poslednicu prawje sćicha
    - l[n=74]: nětk so suwaše za domske přez zahrodu wjelespěšnje.
    - l[n=75]: Kónc přišedši pak trawateje jich zahrody, sydźe
    - l[n=76]: Michał so pod dub halozaty pola studnički jasnej.
    - l[n=77]: Somoćanej w njej kupaše škórc sebi křidlešce swojej.
    - l[n=78]: Ročk, přeskakujo wot kerčka na kerčk, pjelnješe tule
    - l[n=79]: čerwjene horlo ze slěbornej sebi z wječora žołmu.
    - l[n=80]: Sołobika pak na ranje spěwatoh we worješinkach
    - l[n=81]: drobnuškeho wokřewješe krjep z njej błyskata rjenje,
    - l[n=82]: šijku k luboznišom jemu spěwej mačejo čerstwa.
    - l[n=83]: Hdyž pak na trawnatych sebi łukach dźěłachu syna,
    - l[n=84]: tu napoja jim křewjateho, wjeleslódneho studźeń
    - l[n=85]: skićeše; někotry z njej načerpany zakrasny karan
    - l[n=86]: juž zašoł bě drje do lukow, hdyž jim ležachu syna.
    - l[n=87]: Na wotawu ducy ze syna dom juž, lěhachu na zem
    - l[n=88]: čeladnicy so, do trawy połožiwši swoje hrabje,
    - l[n=89]: zo so nad žórlatej bychu srěbajo křewjeli žołmu --
    - l[n=90]: wuwołana po cyłej wsy bě za dobru woda.
    - l[n=91]: W njej wumywal bě často sej tež juž płačitej woči
    - l[n=92]: Michał, ból swoju bórbotatym wuskoržejo wodam.
    - l[n=93]: Wóń rozliwachu po łukach pisankojtych nanajmilšo
    - l[n=94]: kwětaški. Přez łuki pisankojte pak slěborna rěčka
    - l[n=95]: pleskotajo, sebi z kamuškami pošeptujo sćicha,
    - l[n=96]: waleše žołmički, na słóncu so zabłyskate jasnje.
    - l[n=97]: Po woběmaj pak stronomaj za wsu wólšina ćmowa
    - l[n=98]: brjóh přewodźeše, puć zastupujo hnadnemu słóncu.
    - l[n=99]: Zbliska pak wupinaše hat ze zmohami wjelerjanu
    - l[n=100]: runinu we wjerbach, ze swojeho porodźejo klina
    - l[n=101]: mócne potače, schow poskićate plesatym kačkam
    - l[n=102]: před hajnikom, kiž na čolmiku po nich třěleše wbohich.
    - l[n=103]: Ze serpikom wobrubješe lěs jón zezady chłódny.
    - l[n=104]: Łučlane chójny, we wjerškach pišpotajo prawje sćicha
    - l[n=105]: ze šwižnymi sebi jědtemi, šum zašumjachu dźiwny,
    - l[n=106]: hdyž najcuńši jim z wječora wětr Zawěwaše do nich.
    - l[n=107]: Hodźinkow tu přečinił bě tójšto juž na jasnych Michał
    - l[n=108]: na wječorach, hdyž błyskotachu so z błyšćom najrjeńšim
    - l[n=109]: žołmički na měsacu, kiž miły z krasnišich honow
    - l[n=110]: wustupowaše, zo nóc rozswětlał by, hladajo na zem.
    - l[n=111]: Do wutroby zawěło bě nětk tež Michałej zrudnosć
    - l[n=112]: to wšo. Do rěki wobroćeny z wobličom, so sydnył
    - l[n=113]: 'na zeleny bě młoduški dorn, sebi samemu rěčo:'
    - l[n=114]: '"Ow, zawróćće mi hišće so jónkróć, złotuške časy,'
    - l[n=115]: hdźež, ach, po wobliču hišće směwk mi hraješe jasny,
    - l[n=116]: hdźež, zalětujo do włosow mojich, najrjenišich róžow
    - l[n=117]: raniši wětr najcuńšo ze mnu so košeše dźěsćom,
    - l[n=118]: hdźež, zaspěwujo spěw sebi ze spodźiwnej mełodiju,
    - l[n=119]: barbaty ptačk woblětowaše šće mi wjeselu hłójčku,
    - l[n=120]: hdźež, ach, při studničce tu són, ach, najkrasniši sonjach,
    - l[n=121]: za mjetelu poskakujo skok a za zynčateju
    - l[n=122]: pčołku na luce ze sotřičku, kiž za ručku wodźach!
    - l[n=123]: Ach, wobroćilo do zrudoby je so wšitko mi za mnje
    - l[n=124]: nětk! Kaž nad měsacom so, nad słóncom, žołmički tejle
    - l[n=125]: rěčki, radujeće, nanajčilšo chwatajo běh swój,
    - l[n=126]: tak pominychu dny so mi młode w zbožu najwjetšim.
    - l[n=127]: Kaž pak płač zapłakujeće z najstyskniwšim styskom
    - l[n=128]: wy, přišedši mi, žołmički, za wjes do wólšow ćmowych,
    - l[n=129]: hdźež wy we hłubokich sebi kótlach skoržiće skóržbu
    - l[n=130]: žałosćiwu, zo njemóžeće so na słóncu jasnym
    - l[n=131]: wjac wokřewjeć a na měsacu běh błyšćaty běžeć --
    - l[n=132]: tak tež na wboheho je so na mnje z mocu najwjetšej
    - l[n=133]: ćma wulala, na škropawe, chód ćežace puće
    - l[n=134]: mje zawjedujo, ze zrudobu moju čwělujo hrudź wšu.
    - l[n=135]: Ow, pospěchuj so po njebjesach mi, słónco najlubše,
    - l[n=136]: zo rozćepilo zrudnemu ze sylnišej by mi brónju
    - l[n=137]: ćmu, kiž na wutrobu so mi wuwali z ćežu najćešej,
    - l[n=138]: zo zaswital by wumóženja z toho horja mi tola
    - l[n=139]: dźeń, pokazujo mje zaso na puć ze swětłom wótrym!"
    - l[n=140]: Do zrudnosćow zahlubjeny duch zabył běše na zem,
    - l[n=141]: na wokolnosć, podnurjejo do rjenišeho so sona
    - l[n=142]: młodeho. Zem wopušćiwši, hrudź pozběhnyła bě so
    - l[n=143]: ćěsna do njebjes, wo wumóženje z najćešeho horja
    - l[n=144]: prošo; bě ze sylzami styk'ł wukupanej swojej ruce
    - l[n=145]: wbohi najnutrnišo a wobličo ze starosćemi
    - l[n=146]: pochmurjene wobroćejo ze zdychom na lube słónco.
    - l[n=147]: Na njebjesach sebi pytaše do hrudźe křewjatoh tróšta.
    - l[n=148]: Mać njebě tuž pytnył tež Michał w zrudobje swojej,
    - l[n=149]: kiž bě přidružila so, wuhladawši jeho tule,
    - l[n=150]: po zahrodźe juž pytawši po wšitkej lubowaneho.
    - l[n=151]: We wutrobje bě žel jej štož wšak maćeri dobrej
    - l[n=152]: Michała, na kotrehož běše nan wutřasł njesprawny
    - l[n=153]: dźens so. Ze swojej lubosću tež wuleć chcyše dobra
    - l[n=154]: na Michała wšak křewjateho, wjelesłódkeho tróšta,
    - l[n=155]: zo wubudźila hrudź by jom ze sna mysličkow ćežkich;
    - l[n=156]: zo wukošal by ze zrudnišej jemu płačitej woči
    - l[n=157]: słowičkow dych najcunišich ze rta maćerineho
    - l[n=158]: želniwu sylzu, do wobliča jom ćěsnemu wějo.
    - l[n=159]: Rěč, kiž wudobyla bě so z hrudźe Michałoweje,
    - l[n=160]: wšak wusłyšała tež tu žałosćacu běše wšitku,
    - l[n=161]: potulejo so za płotom hrabičkowym. Tola sćicha
    - l[n=162]: pozběhnywši so nětk ze schowa, kročeše z kročałku ćichej
    - l[n=163]: na Michała, jom na ramjo złožejo ruku najmilšo.
    - l[n=164]: Zastróženy wšón, wohladny na nju so ze spěchom Michał,
    - l[n=165]: 'so začerwjenjejo jej ze styskniwym dźeše słowom:'
    - l[n=166]: '"Čemu po zahrodźe moje, maći, chodźiš mi slědy?"'
    - l[n=167]: Do płakanja juž so znowa zas da, wohladnywši na mać
    - l[n=168]: 'ze słowami so tajkimi. Mać wotmołwi pak tak jom:'
    - l[n=169]: '"Do płača zas sy najzrudnišeho so ponuril wšitkón,'
    - l[n=170]: Michale! Tak njejsy šće mi na swěće płakał štož dźensa.
    - l[n=171]: Hlej, wusłyšach wšak za płotom rěč, kiž rěčeše zrudnu.
    - l[n=172]: Michale, praj, što we wutrobje tola takle će rudźi!
    - l[n=173]: Čom rozliwaš mi do studnički wjelebohate sylzy?"
    - l[n=174]: 'A syn, wotmołwjejo jej, ze skoržacym dźeše słowom:'
    - l[n=175]: '"Maći, wšak wěš, kajki we wutrobje bój wojuju ćežki'
    - l[n=176]: wjele juž lět. Dźě přeměniła je ze synom łuka
    - l[n=177]: na třeće juž so, zo na žeńtwu nastajnosći nimoměry
    - l[n=178]: nuzujetaj mje z bohatymi jeno hólcami wbohoh,
    - l[n=179]: pak njemóžu sej pře to, hdyž hrudź njekaza sej k hrudźi.
    - l[n=180]: Haj, tři króć juž na zahrodźe so z wulkimi nošach
    - l[n=181]: nožicami, zo bych nalěto płót wutřihował rjany,
    - l[n=182]: zo nan tohodla we wušomaj porokujo leži
    - l[n=183]: mi, kiž njezaslužam sebi na swěće nanihdy toho.
    - l[n=184]: Nastajnosći sym za tym dźě šoł tola, to jeno činił,
    - l[n=185]: wo čimž běch přeswědčeny, zo chce nan tak měć to najradšo.
    - l[n=186]: Ze žałosću so mi rudźeše hrudź, ach, z bolu najćešej,
    - l[n=187]: hdyž dopjelnić wšak njemóžeše nihdy žadosće wamaj.
    - l[n=188]: Na zahrodu potom mje ćěrješe k studničce pod dub
    - l[n=189]: duch mój, we łožu wukupawši mje w stysku najhóršim.
    - l[n=190]: Haj, někotry zakrasny juž to swěčkaty wječór,
    - l[n=191]: swěčkatu nóc přepłakał sym na zrudobach pola studnje.
    - l[n=192]: Ćišinkemu wuskoržil sym na njebju měsacej husto
    - l[n=193]: nuzu. Často tež na ranje do žołmjateho morja
    - l[n=194]: ze zerjemi mi ranišimi dom kročate hwězdy
    - l[n=195]: stysk sobu bjerjechu, we wutrobje mi rojaty ćěsnej.
    - l[n=196]: Do wodźičkow, kiž za sobu hanjeja ze spěchom čiłym,
    - l[n=197]: wubórbotał sym zrudnosće tu kaž dźensa najćeše."
    - l[n=198]: Žel zajała bě maćerinu hrudź při słowach tajkich;
    - l[n=199]: po licomaj wula so ji sylza ze želnoh woka.
    - l[n=200]: Na Michała wobroći so na to pak ze zrudnym wokom,
    - l[n=201]: 'za prawicu jeho wza, wułušćejo ke tróštej słowa:'
    - l[n=202]: '"Michale, čom zamjelčeć ha chceš dźens čistu mi wěrnosć?'
    - l[n=203]: Praj mi stysk, kiž nanowo hrudź přepjelnja ći dobru!
    - l[n=204]: 'Praj: Što zarudźiło je dźens će bóle hač hdy, što?'
    - l[n=205]: Bjez tajenja praj wšitko, zo bychmoj wědźaloj wobaj
    - l[n=206]: to; wšak dźěłena ból je najćeša poł jeno bole.
    - l[n=207]: Kak, zo wunamakam tebi ja traš pućow a šćežkow,
    - l[n=208]: kiž wuwjedu će do wyska ze styska, Michale luby."
    - l[n=209]: Na lubosćach roztał bě maćerinych zaso Michał
    - l[n=210]: 'a tež změrowany zas trochu ji nětk dźeše słowo:'
    - l[n=211]: '"Maći, pohladała sy mi do hrudźe; z wěrneju hubu'
    - l[n=212]: wšo njejsym tebi rjekł. Tola daj -- ach, njewurěč mi jich --'
    - l[n=213]: daj spać, prošu će, we wutrobje mi předrohim čućam,
    - l[n=214]: kiž zahinu njech ze žiwjenjom mojim, zrudoby połnym."
    - l[n=215]: '"Michale, hdyž počat sy mi hrudź a myslički swoje'
    - l[n=216]: wotwodźěwać, njedaj tola nětko so zatrašić, zmuž so,
    - l[n=217]: praj mi wšitko, štož na wutrobje šće ći ćeži tak ćežko!
    - l[n=218]: Lubosć maćerina najlěpšich wuslědźi srědkow,
    - l[n=219]: zo by wumóžila sebi z horja lubowaneho
    - l[n=220]: syna. Zamylići so mi tuž njedaj tola, rjec wšo!"
    - l[n=221]: Ze želniwej bě wutroby mać jemu rěčala takle.
    - l[n=222]: 'Michał wułušćeše pak ji na to tajkele słowa:'
    - l[n=223]: '"Ze słowami dźens hrubymi nan wutřasł je so na mnje,'
    - l[n=224]: na wboheho bjeze wšeje winy; hrudź chce mi puknyć
    - l[n=225]: to, pomyslu-li, zo tola po móžnosći so najlěpšej
    - l[n=226]: prócuju na hospodarstwje, dźě na polu kóždźički dźeń hač
    - l[n=227]: do slepeje ćmy drěju so sam, hdyž z polow je dom wšo.
    - l[n=228]: Pak tež ze žohnowanjom najbohatšim bóh moju prócu
    - l[n=229]: 'žohnuje: Žně napjelnjeja nastajnje wysoku bróžeń'
    - l[n=230]: přez swisle hač k ponoškej najbliže mi z wobradu božej.
    - l[n=231]: Ze skotom po spodźiwnym dźe nam lěta juž zasobu k zbožu.
    - l[n=232]: We kašćiku přisporja so na najstwě z wěnčitym lětkom
    - l[n=233]: toler tołstych. Po statoku so mi bohatstwo roji.
    - l[n=234]: Zbožowny tola wosrjedź žohnowanja runjež wulkoh,
    - l[n=235]: ach, njejsym pak. Z hromadami drje bohatstwo množi
    - l[n=236]: domje. Čas wupjercha pak młody mi ze křidłom spěšnym.
    - l[n=237]: Powobroćej so mi tamle, kak žołmuja pod hórku žołmy
    - l[n=238]: pšenične, so zablyskujo we słónčnym błyšću tak krasnje,
    - l[n=239]: kak přeměnja so při luce tamle pokolebany
    - l[n=240]: we wětřiku najcuńšim kocht, hlej, złotožolty,
    - l[n=241]: kłosateho mi ječmjenja, wows juž šlewjerjoběły!
    - l[n=242]: Hlej nož, na Kročicach stoji popa na popje tamle,
    - l[n=243]: hromadka na hromadce pódla nich sebi na słóncu hnadnym
    - l[n=244]: kłós wohrěwa, ze zornami wjelepolnymi wšitkón
    - l[n=245]: napjelnjeny; lěs na łuki, na pola šěroki storka.
    - l[n=246]: Wšo kołowokoło -- to je Wićazec, maći najlubša!
    - l[n=247]: Ze sadowcow so wuzběhuja mi z běluškej pychu
    - l[n=248]: twarjenja. Za hródźemi runjezróstne so, za bróžnju lipy
    - l[n=249]: postrowjeja, rozsyłajo po dworje wónje najsłódše,
    - l[n=250]: po zahrodźe. Hlej na čerwjene, moja maći, mi třěchi,
    - l[n=251]: kak rjenje chowaju we lipowym so mi lisćičku słóncej,
    - l[n=252]: kak pozłoćany na domskim konik błyskota wšón so.
    - l[n=253]: Stwu pak zapletuje wjelechlódkatu ze wšitkich stronow
    - l[n=254]: kićaty winowc, zo we chłódnicy w njej bywamy wulkej.
    - l[n=255]: Zawěsće cyłej wjeski najrjeniša pycha je dwór naš.
    - l[n=256]: Nětk nimam nade wšěm pak, ach, wjace wjesela žanoh.
    - l[n=257]: Zapusćene kaž hrudź so mi moja wšitko tu być zda.
    - l[n=258]: Na statoku wšak mandźelsčinej šće mi lubosće njeje."
    - l[n=259]: Mać pak z wjesołosću wobjimaše Michała swojoh,
    - l[n=260]: 'z radowacej wułušći jom wutroby wjesołe słowa:'
    - l[n=261]: '"Michale luby mój, što tola ze zrudobu so tu nosyš,'
    - l[n=262]: njepřeješ-li sebi na swěće wjac štož njewjesty dušnej?
    - l[n=263]: Na třeći raz juž zawróćile su so w nalěću škórcy
    - l[n=264]: k nam, zo powědałoj smój ći nastajnje, zo tola dyrbiš
    - l[n=265]: wo dźowku hić, kiž z lubosćemi by ći pyšita dom twój.
    - l[n=266]: Zestariłoj wšak wobaj juž smój a na wuměnk wězo
    - l[n=267]: časnaj drje, za žiwjenje smój so nadrěloj na kuble nadosć.
    - l[n=268]: Na třeći raz wuhotuja na puć so łastojčki čiłe
    - l[n=269]: na kraj z nazymu na južny, zo poskal namaj njejsy
    - l[n=270]: na radźičku, kiž tři ći mój lěta radźachmoj dobru.
    - l[n=271]: Hrudź wohrěć ći njemóžachmoj nihdy na swěće twoju
    - l[n=272]: za holečo, kiž z lubosćemi by sej do domu přiwjedł.
    - l[n=273]: Ach, wuronił tójšto drje ze zrudobu sy mi sylzow,
    - l[n=274]: zo hrudź njestoješe tebi za holečom ani jenym
    - l[n=275]: ze wšěch, z kotrymž najradšo sej woženitoj tebje bychmoj.
    - l[n=276]: 'Bjez tajenja chcu rjec tebi, Michale: Juž sy sej zhladał'
    - l[n=277]: holečo. Hrudź wšak we zrudobach a w mysličkach dźiwnych
    - l[n=278]: nuri dźensa so, na dźěćace najmiliše sony
    - l[n=279]: spominajo, kiž wěncowachu so ći z lubosću młódnej.
    - l[n=280]: Michale, zdowuznawaj so mi! Widźu to na tebi, zo sy
    - l[n=281]: za mandźelsku wubrał sebi holečo po swojej mysli."
    - l[n=282]: 'Začerwjeniwši so we wobliču, jej wotmołwi Michał:'
    - l[n=283]: '"Luba maćerka, na čim to wothladała je ći hrudź sej?'
    - l[n=284]: Haj, wuhladał sym sebi holečo; z nim jeno hić chcu
    - l[n=285]: přez žiwjenje puć, stowaršiwši sej ju na wšitke časy.
    - l[n=286]: Njezwolitaj-li pak do toho mi, zo wo holčo šoł bych,
    - l[n=287]: kotrymž žedźi mi z lubosću hrudź, wupusćena wěčnje,
    - l[n=288]: ach, potom wostanje mi. Do polow, do kubla rjanoh
    - l[n=289]: wam wohladam so, na pjenjezy, bymjež było najwjac jich.
    - l[n=290]: Haj, traš maćerina by mje sama njemóhła lubosć
    - l[n=291]: dlić, ach, na statoku, kiž prěnju mi rodźeše lubosć
    - l[n=292]: ke staršimaj. Nětk horliwišu šće mi wutroba moja
    - l[n=293]: začuwa. Zo su na swěće mandźelsčine mi najwjetše
    - l[n=294]: lubosće, zo tež ze statoka, wopušćiwši lubych,
    - l[n=295]: sćěhuje młodźenc za holečom a zhladane holčo
    - l[n=296]: za młodźencom tym zwolenym, na statok daloki, cuzy,
    - l[n=297]: kazatej-li sebi po sebi hrudźi, to začuwam mócnje.
    - l[n=298]: Tuž da dajće mi hić nětk, hdźež ponjesu mje woči.
    - l[n=299]: Kubło, na kotrymž přeprócował sym so pjatnaće lět tu,
    - l[n=300]: nětk njeje juž moje. Najzrudniša žel pak mi jima
    - l[n=301]: wutrobu, zo nan ze surowymi nož słowami lubosć
    - l[n=302]: zapłaćuje mi, kiž za tym nož dźe, zo lubeju staršej
    - l[n=303]: zwjeselała by. Ze statoka dźě ze surowosću
    - l[n=304]: wupokazał je dźens najnjezbožnišeho mje nan, ach,
    - l[n=305]: prajicy, zo njesměm jemu na woči přińć do wěčnosće
    - l[n=306]: z njewjestu, kiž njemóhła sej z fórotom dwaj nakłasć mi
    - l[n=307]: wozaj. Za mandźelsku pak Róžanćikec sym sej zhladał
    - l[n=308]: nětko Hańžu. Zo za žiwjenje tuž zwjazk je najrjeńši
    - l[n=309]: roztorhnjeny, zo ze synom wamaj, maćerka luba,
    - l[n=310]: być njemóžu, to widźiš. Chcu na cuzbu hić w božim mjenje."
    - l[n=311]: Na wutrobu bě Michałowu so zas na nowe čorna
    - l[n=312]: zrudźba walila z ćežu najćešej, a ze zrudnoh woka
    - l[n=313]: zas wula so jom po licomaj wjelezrudnuška sylza.
    - l[n=314]: 'Na Michała so wobroćejo, mać zjewi jom tole:'
    - l[n=315]: '"Michale, ach njepušć tola nadźije! Z nadźiju swět wšón'
    - l[n=316]: we žiwjenju sej ze studnje čerpa tróšta najsłódšoh.
    - l[n=317]: Zawěsće za młodźenca pak najmjenje so přistoja takle.
    - l[n=318]: Zo postrowił by za dźens sposlednja na wječor škowrončk
    - l[n=319]: słónco ze spěwom, k wječornemu pozběha so njebju,
    - l[n=320]: ze zrudnymaj nětk křidleškomaj dele pjerchota na zem,
    - l[n=321]: zo njemóže wjac ze šije spěw rjenježórlaty jeho
    - l[n=322]: słónco překrasnjować, tola hdyž so ze směrkow rańšich
    - l[n=323]: wuzběhuje jom młoduški dźeń zaso z luboznosćemi,
    - l[n=324]: wumywa z błyskotatej sebi rosu na swětłej mjezy
    - l[n=325]: z wóčka spar a -- z wjeselšimaj so zas křidłomaj ptačk juž
    - l[n=326]: do njebjes zawjerćawši -- dźak słóncu na nowe spěwa.
    - l[n=327]: Hdyž zašło je za hory zelene z wječora słónco,
    - l[n=328]: drasći so ze zrudobu najhłubšej na luce kwětka,
    - l[n=329]: zawěrajo swoju hłójčku najpyšnišu přeškódnym mrózam,
    - l[n=330]: pokošiwši pak na ranje ze rtom so słónčnym tak horco,
    - l[n=331]: zas wotamka tu hłójčku ze spěchom z krasnosću młodej,
    - l[n=332]: srěbajo z wjesołosću jeho koški z połneju hubku.
    - l[n=333]: Michale, kij je nadźěj, a zepěrajo so mi z dowěru čłowjek
    - l[n=334]: na njón, na swěće přiměrjeny jemu dokonja běh swój.
    - l[n=335]: Njezadwěluj mi, Michale, tuž; wšak maćeri chroble
    - l[n=336]: wěr, zo wuhotuje šće ći kwas tež z holcu najchudšej
    - l[n=337]: nan, runjež dźens so ći staji. Najposledniše jemu słowo
    - l[n=338]: to być njemóžeše nihdy na swěće, Michale luby.
    - l[n=339]: Wěr mi, we wutrobje jemu płomjeni za tebje lubosć,
    - l[n=340]: zo by na rukomaj tebje z lubosću nosył najradšo.
    - l[n=341]: Sam pak wěš tola, zo nan na pjenjezy nimoměry
    - l[n=342]: hlada, a zo je do česće, to nazhonił sy sam juž.
    - l[n=343]: Dźi nož k njom a daj jemu posłušny słowa najlěpšoh!
    - l[n=344]: Z nanom popowědać tola wo tym dyrbiš najprjedy.
    - l[n=345]: Wułožowanja, so spušćej mi na to, njebudźe činić
    - l[n=346]: wulkeho, rozestajiš-li jom wšitko. Praji drje dźensa,
    - l[n=347]: zo njesměš přiwjesć jemu do domu bjez pjenjez holcy.
    - l[n=348]: Wusłyši-li pak, zo Róžanćikec sy sej wuhladał Hańžu
    - l[n=349]: za mandźelsku, budź přeswědčeny mi, zo do toho zwoli.
    - l[n=350]: Wuchwalował je někotry raz mi ju pilnosće dla jej.
    - l[n=351]: Hrudź naprosyć drje tuž so jom da, zo njeb'dźe tak kruće
    - l[n=352]: naprašować so, što do pjenjezow b'dźe ji nan sobu dać móc."
    - l[n=353]: Do wutroby běchu Michałowej tež woprawdźe słowa
    - l[n=354]: maćerine zawěłe najlěpšu nadobu nadźěj.
    - l[n=355]: 'Maćeri dźak pak wuznawajo, dźeše z lubosću słowa:'
    - l[n=356]: '"Maćerka, dźens njemóžu pak nanihdy před nana stupić.'
    - l[n=357]: Ach, přejara šće pukota hrudź mi moja w najwjetšim
    - l[n=358]: njeměrje. Móc wuprosyć chcu wot boha jutře sej na to
    - l[n=359]: na kemšach. Budź pak mi ze srědnicu, moja maćerka luba,
    - l[n=360]: a přihotuj juž do časa nana na moju žeńtwu!"
    - l[n=361]: 'Maćerina hrudź zajuskny tuž, a ze směwkorn džeše:'
    - l[n=362]: '"Michale, prjed hač na zahrodźe šće mi na štomach hustych'
    - l[n=363]: jabłuka začerwjenja so najprěnje, na słóncu ćopłym
    - l[n=364]: dozrawjejo, b'dźe mandželsčina juž ći we domje lubosć
    - l[n=365]: pósłaničko słać, wo blido, wo skót starać so, wo hródź."
    - l[n=366]: Wobaj pozběhnyštaj so, ze spěšnej kročelu kročo
    - l[n=367]: přez zahrodu, sebi radźičku na žeńtwu radźo najlěpšu.
    - l[n=368]: Z poslednicu nětk kročeše sam pak do kuchnje Michał.
    - l[n=369]: Dojědźiwši tu, spěchaše do konjenca, sebi za lack
    - l[n=370]: čornakomaj natykawši při blidźe chlěbowych skórkow.
    - l[n=371]: Wjesele na Michała zarjehotaštaj; dźě najwjetša
    - l[n=372]: zrudźba, kiž do wobjeda šće jom ze styskom zjewješe wšitke
    - l[n=373]: wobličo, bě nětk pozběhnyła so nimale z njeho.
    - l[n=374]: Konjej zgratowawši sebi, zapřeže do woza žitnoh,
    - l[n=375]: na rěbliznu so zlehnywši, do polow ćěrješe ze wsy.
  - lg[n=5,type=stanza]:
    - head: Pjaty spěw
    - l[n=1]: Po njebjesach žno bě pokročiło zas ze stopu spěšnej
    - l[n=2]: słónco, so za zelene pochilejo hory z najmilšim.
    - l[n=3]: Husy na rěče pjerchotachu šće, z radosću w pruhach
    - l[n=4]: purpurowych so kupajo, kiž wusylaše słónco
    - l[n=5]: poslednje na ćichu wjesku. Z najluboznišim žno nětk z cyrkwje
    - l[n=6]: zwón zazwoni na wěži swjaty wjesnjanam wječor.
    - l[n=7]: Na třěchu, na znajomnu nawróći so běluški baćon
    - l[n=8]: klepotajo, sej ze sylnym pyskom žabisko njeso
    - l[n=9]: młodom rodej, kiž naćahaše žno so na nana z hnězda.
    - l[n=10]: Ze žitom wóz, nětk nakładźeny, so do dworow włeče.
    - l[n=11]: Ze črjódami so pisani za wozom burowa čeledź.
    - l[n=12]: Ze serpikom a ze žnjencowej sebi žitneju kosu
    - l[n=13]: zejhrawa z wjesołosću błyšć stónčny. Najrjeńši spěw jim
    - l[n=14]: žórli ze šijow napřemo ze škórcami, kiž so wo wsy
    - l[n=15]: na topołach běchu zesydałe, zaćahujo z hłosom
    - l[n=16]: mócnym. Wysk najlubozniši so duž po cytej wjesce
    - l[n=17]: rozlěhaše, kiž hewak so z ćišinu krywaše dźeń wšón.
    - l[n=18]: W čopach zapišćachu nětk z najspěšnišim drjewjane wrota
    - l[n=19]: na dworach wšěch, a wot prěnjeho hač do poslednjeho
    - l[n=20]: dom zebra so wšón na wječor, za blido sydajo wšě so,
    - l[n=21]: zo z kruwarjom wotročk na posćěn, pomodliwši so najprjedy.
    - l[n=22]: 'Dźens wupřahnył pak na wjesnjanow běše pozdźišo Michał:'
    - l[n=23]: Na njedźelu wostajić wšak popow jeničku wjezbu
    - l[n=24]: njechaše při wsy na Jarkach. Čeladnikojo najkmańši,
    - l[n=25]: připóznawši jeho mysl, njemoskotachu pak štož druzy
    - l[n=26]: na Michała, zo njewě, hdy kónc by drějeńcy činił.
    - l[n=27]: Haj, tež poslednišu šće 'mu wjezbu z mysličku jasnej
    - l[n=28]: wotmjetachu, runjež Michał bě to sebi nježadał wot nich,
    - l[n=29]: prajo, zo na wozu do póndźele njech we božim mjenje
    - l[n=30]: steji na hunje, zo nadźětane na dźens je tak dosć.
    - l[n=31]: Po prawym hospodarskim jemu wašnju Znapřeći wotročk
    - l[n=32]: juž wobstarny, kiž za wotročka pola nich žno bě wěsće
    - l[n=33]: na wšě dwaceći lět, zo wosyrići by 'mu móhło
    - l[n=34]: na wozu žito přez njedźelu, wšak k ničemu potom
    - l[n=35]: wosyrjenoh njej' do spódnjej woršty. Škodu tež bjerje
    - l[n=36]: wóz, hdyž na nim telkole kop wotpočuje ćežkich.
    - l[n=37]: Prjedy hač hródź zastat běše Michał a, po wodu k studni
    - l[n=38]: z kanami sej doskočiwšj, wows namočił bě w korće,
    - l[n=39]: bě tež wotmjetana juž wjezba, na woršće snopy
    - l[n=40]: zezamkane, wóz woskubany a zawrjena bróžeń.
    - l[n=41]: Čeladnikam pak kiwaše za to tež wječerjeć słódne.
    - l[n=42]: Dwaj, natočiwši ze suda, Michał karanaj piwa
    - l[n=43]: ješćateho jim přinjese do jstwy jej na blido
    - l[n=44]: brjuchatej, zo wokřewjeć by nad napojom so móhł kóždy
    - l[n=45]: słódnišim do sytej wole po swjatoku. Nimo teho
    - l[n=46]: rozdawa na kóždeho šće tež hólca trubkow najlěpšich
    - l[n=47]: po dwěmaj, zo by krónowata jemu trubčička měrna
    - l[n=48]: dźěło dokonjane. So wo čeledź staraše štož nan
    - l[n=49]: za dźěći. Duž pak traješe po nich tež wěčnje najdlěje.
    - l[n=50]: Hdyž bě we konjencu pak ze wšitkim hotowy pohonč,
    - l[n=51]: wuhotowa so ze spěchom nětk potnjedźelski Michał.
    - l[n=52]: Durje wočiniwši pak nanajstwine prawje sćicha,
    - l[n=53]: wza tu kobjelatej sebi kołbasy ze žerdki połnej
    - l[n=54]: (do domu zarězali běchu do žnjow tyclźenja hakle)
    - l[n=55]: dwě a -- do rubiška jej zawaliwši sebi --' mjelčo
    - l[n=56]: suny ze zahrodnymi so duričkami. Jeho nichtó
    - l[n=57]: we domje njewohladał běše. Stać wšak chcyše radlubje
    - l[n=58]: k wšitkom bjez stracha maćeri, hdźe wostalej stej běłej
    - l[n=59]: kołbasy, hdyž by hotowala so 'mu kemšaca jutře
    - l[n=60]: na raniše. Zetkal tola dźens njerad jeno by pak
    - l[n=61]: domjacych po puću, na kotryž wuhotował bě so hišće
    - l[n=62]: při ćmičce. Dźeń zašoł bě lehnyć, žno padachu směrki.
    - l[n=63]: Za łukami nětk za wjesnymi pak so włečeše Michał,
    - l[n=64]: z rěčku stupajo ze spěšnišim. Dale noweho mosta
    - l[n=65]: kamjentneho njebě přišoł šće pak, winywši zdobom
    - l[n=66]: na lěwicu so. Po mjezy spěchaše do delnjej wjeski.
    - l[n=67]: Nimale kónc přišedši nětk po puću chěžinoh rynka,
    - l[n=68]: zasta před chěžčičku, kiž wosrjedź najluboznišeje
    - l[n=69]: zahrodki hladaše na nuchawki wóń sypate w koło
    - l[n=70]: słomjana. Z kedźbniwišim so po porstach k woknješkam niskim
    - l[n=71]: kradnješe. Wo jstwě njeswěćese so mu na blidźe lampki
    - l[n=72]: wolijowej. Wšak pobožnišej bohabojaznej swójbje
    - l[n=73]: Róžanćikec runje ze rta žórleše wječorny paćer
    - l[n=74]: so z najnutrnišim, zo njebjeskemu by so wótcej
    - l[n=75]: dźakowata štož spokojna za wšě dobroty, kotrež
    - l[n=76]: wopokazał bě njebjeski nan žno ji njeličbne wěk wšón.
    - l[n=77]: A kaž wutrobitej sebi konjej, wyskajo wulce
    - l[n=78]: z wutrobomaj, zarjehotatej, poskakujo z wjes'łom,
    - l[n=79]: wusłyšawši hłós pohončowy žno zas za sobu znaty --
    - l[n=80]: tak tež paćer do wutroby běše Michałoweje
    - l[n=81]: wysk zawěł a na młodźenca wjelećěsneho w duši
    - l[n=82]: měr wulał najcuniši. Pod woknom w zahrodźe stejo,
    - l[n=83]: Michał z wjesołosću wšón słuchaše krasnišim zynkam
    - l[n=84]: tójhdy. Pře wšitkich Hańžiny hłós bě najjasniši słyšeć,
    - l[n=85]: kotryž kantorješe, dźak k njebjesam pinajo horcy.
    - l[n=86]: Hdyž zaklinčał bě posledni zynk pak spěwatej swójby,
    - l[n=87]: do woknješka zaklepa nětk Michał ze swojim porstom.
    - l[n=88]: Ze spěchom duž zebra so z najčilišim do chěže Hańža,
    - l[n=89]: zo by wottykała. Sćicha do wucha Hańži najprjedy
    - l[n=90]: pošeptnywši, čom na směrkach dźens přišoł šće ji k nim je,
    - l[n=91]: zastupi do jstwy, ze staršimaj postrowjejo žno so
    - l[n=92]: w durjach z Hańžinymaj. Stólčk nan jemu za blido staji,
    - l[n=93]: wokenicy zawrě nětk Hańža, kiž běchu na puć.
    - l[n=94]: Z nožičkami wopaleny mać wottřihawši sužot,
    - l[n=95]: zaswěći lampku, dola ju ze swěćenjom a, pótejlu
    - l[n=96]: do kamorčka donjesewši, na blido staji ju čistu.
    - l[n=97]: '"Što tola do dotnu Róžanćikec će, mój Michale, njese'
    - l[n=98]: ze směrkatni? Dźěn wupřestrěła žno so po honach nócka
    - l[n=99]: ze křidłomaj předobruška, spar wusywajo na nje."
    - l[n=100]: Nadobneho wopraša so młodźenca ze stowom mać tak,
    - l[n=101]: na zróstneho, wjelerjaneho při tym ze spodobanjom
    - l[n=102]: 'hladajo. Nětk wułušći pak maćerce skřidlene słowa:'
    - l[n=103]: '"Haj wšak, ze směrkami no mi, ze ćmičku, z wječora hakle'
    - l[n=104]: ma bur woteńdźenja, sebi po wsy hromadu honjo
    - l[n=105]: na worštu ludźi, na nakład'wanje, šće z wječornej hwěždku
    - l[n=106]: wo pódlanske so starajo, hdyž so na polach złote
    - l[n=107]: žně nam za bróžnju wohladuja, zezralene krasnje
    - l[n=108]: na słóncu, hdyž dostate sej nam domchowanje popy
    - l[n=109]: kazaju, hdyž wotležało na hromadkach žno je čas swój
    - l[n=110]: žito, hdyž rěblowany zas wóz sebi zastorkujemy."
    - l[n=111]: '"Popołdnju sće žně tola dźens tak derje tež měli?"'
    - l[n=112]: 'Wobroćiwši so na nana, Michał zjewi jom tole:'
    - l[n=113]: '"Haj, dźens na wjesnjanow smy so krućišo přahali wěsće:'
    - l[n=114]: Wotwozyli wšak za pót dnja dźensa cyłe smy Jarki,
    - l[n=115]: juž zaworštowawši sebi ze suchim komoru spódnju.
    - l[n=116]: Zwón wuzwonił pak do wjeski bě tež swjaty žno wječor,
    - l[n=117]: hdyž so do bróžnje posledniši nam włečeše wóz naš."
    - l[n=118]: '"Kajke ha na njebjesach so čini, wostanje wjedro?'
    - l[n=119]: Po swačini wšak schadźachu ze spěchom mróčalki běłe,
    - l[n=120]: hrimotace žno mi na módrinu; snadź přićehnje w nocy."
    - l[n=121]: Tak nan nazhonjeny nětk z hospodarskim zaso wjedro
    - l[n=122]: wěšćeše. Po cyłej w okolnosći tež zdaloka, zbliska
    - l[n=123]: za wěšćerja bě wuwołany. Jeho słowo tež skoro
    - l[n=124]: kóždy so raz dopjelnješe, na škleńcu žiwy pak při tom
    - l[n=125]: njedźiwaše, kiž na žnjach najčasćišo rólnikow jeba,
    - l[n=126]: zo potom sej do bróžni podarmo nawoža mokroh.
    - l[n=127]: 'Michał, wotmołwjejo jemu, ze skřidlenym dźeše stowom:'
    - l[n=128]: '"Popołdnju ani ze wšej nuznotu na polu pytnył'
    - l[n=129]: to njejsym. Tola na njebjesach počinaju schadźeć
    - l[n=130]: mróčalki na dešć, na Delany je so sčiniła wulka
    - l[n=131]: murja. By no mi přewisało šće hač do srjedy někak,
    - l[n=132]: zo bychmy dohrabali prjedy hromadki pod suche naše."
    - l[n=133]: "Nětk wuwě pak stowo 'mu ze rta maćerineho:"
    - l[n=134]: '"Bóh luby knjez wšak po mudrosći žno swojej najwjetšej'
    - l[n=135]: wšo dowjedźe mi na prawo. Dešćik tež dobry by był zas,
    - l[n=136]: zo bychu zeschadźałe nětk kolije, zběžale rěpki.
    - l[n=137]: Žito, we popach zestajane, wobtysknje dźě wob dźeń
    - l[n=138]: na słóncu zas! Haj, z hromadkami drje ma chorta, hdyž póčnje
    - l[n=139]: z dešćikatym być. Pak njepomnju šće žiwa, zo wonka
    - l[n=140]: by što zwostawalo; bóh knjez, kiž wokřewja z dešćom
    - l[n=141]: zem, poruča tež wětřikam, kiž ma pod swojej mocu.
    - l[n=142]: Wukročiwši jom ze swětłych dworow, přewěja kraj wšón
    - l[n=143]: słužownikojo najrychliši, ze stwjelčka ze słónčkom miłe
    - l[n=144]: košejo krjep, zo kónc njebralo by wobrady božej
    - l[n=145]: a zo zarunala by so rólnikej próca najwjetša."
    - l[n=146]: Mjelk nasta nětk mjez nimi zdobom na chwilku němy
    - l[n=147]: wo jstwě. Michałowa wšak so wlačeše, měrješe dołho
    - l[n=148]: na to hrudź, kak na Hańžinu přišła by jom žeńtwu
    - l[n=149]: powědaći. Wotwjazujo na dźiw z njeměrnym porstom
    - l[n=150]: 'so brěmješko z třepotatej jimaj hrudźe, łušćeše słowa:'
    - l[n=151]: '"Na žnjach na syčenju je pospochi waša mi Hańža'
    - l[n=152]: wotběrata, zahrabowała pola nas skoro tydźeń,
    - l[n=153]: po swjatoku hakle do trawy jězdźo kruwičce, dušna.
    - l[n=154]: Zo bych ji duž narunał nož trochu dźěławosć wulku,
    - l[n=155]: sym přinjesł wam za jutřiše tule k wobjedu běłej kołbasy,
    - l[n=156]: běch zabył skoro ze wšej nuznotu na to."
    - l[n=157]: A kaž róžowy pjeńk, překćěty žno, z łopješkom blědym
    - l[n=158]: zem přikrywajo, we wutrobje so raduje něžnej,
    - l[n=159]: hdyž jemu na wotnožkach zaso róstnych mtódniše róže
    - l[n=160]: wukćěwaju, wóń sywate po zahrodźe nanajcuńšu --
    - l[n=161]: tak tež we wutrobach zawěł běše staršeju starej
    - l[n=162]: radostny wysk, hdyž wot Michała wusłyšałoj běštaj,
    - l[n=163]: kak je jich Hańža ze žnjencarku jemu była najlubšej
    - l[n=164]: na žnjach, kak je so nad towarški bóle k dźěłu jom měła.
    - l[n=165]: We hrudźi dźak porodźejo, ze rta jón žórleše mać a --
    - l[n=166]: "wobroćiwši so na Michała --' poča jom z najmilšim:"
    - l[n=167]: '"Bóh luby knjez zapłać tebi tysac króć, Michale, štož sy'
    - l[n=168]: činił nad nami. Wotdźělala wšak dołho šće njeje
    - l[n=169]: Hańža na žnjach z wotběranjom, štož dolžni ći smy my.
    - l[n=170]: Haj, wupłaćał sy ji zas połnu na kóždy dźeń šće
    - l[n=171]: žonacu mzdu. Nimo toho smy wotwozyli sebi tójšto
    - l[n=172]: pohrabkow nawjazanych z wašich hon a nalěto dołho
    - l[n=173]: do dźećeła wam jězdźili. Ně, nihdy na swěće tole,
    - l[n=174]: Michale, njemóžemy ći narunać ze wšitkim dźěłom."
    - l[n=175]: 'Michał z najluboznišim wotmołwi ji ze směwkom takle:'
    - l[n=176]: "\"Maćerka, što b'dźeš powědanja tola wulkeho činić"
    - l[n=177]: wo to nastajnosći mi, spominajo nimoměry
    - l[n=178]: na tajke maličkosće dźě nož! Wšak njewěš ani, kak smy
    - l[n=179]: wužili Hańže na syčenju. Mzdy z prawom najlěpšim
    - l[n=180]: zasłuža je sej. Hdźe bych druhdźe to žnjencarku našoł
    - l[n=181]: nětk, a ze žitom zezralenym žno bě wězo najwjetši
    - l[n=182]: čas. Tež z wječorkom sym přišoł tehorunja dźens, zo bych
    - l[n=183]: ju zamolwjał sej na nowy tydźeń za prěnje dny zas,
    - l[n=184]: změje-li woteńdźenja, wšak do hromadkow chcemy dać so."
    - l[n=185]: Nan, kiž rozomneho sebi młodźenca wažeše wulce,
    - l[n=186]: 'wobroćiwši so na njeho, ze rtom takle jom dźeše:'
    - l[n=187]: '"Potrjebaš-li, mój Michale, za časy na dźěło ludźi,'
    - l[n=188]: přińdź sebi jenož po Hańžu, na dźěło wam wšak najradšo
    - l[n=189]: chodźi. Žiwa so njezapowě, jeli wot domu móc b'dźe
    - l[n=190]: wottorhnyć so. Doskočić tež dźěn ducy k nam móžeš."
    - l[n=191]: Móc zawěła bě spodźiwna do hrudźe Michałoweje
    - l[n=192]: 'z tym, a na staršeju poča nětk ze spěšnym słowom:'
    - l[n=193]: '"Někotry dźeń zakrasny žno za mnje waša je Hańža'
    - l[n=194]: přečiniła pola nas, a ze wšitkich, přezpólnych, wjesnych,
    - l[n=195]: widźu najradšo ju při sebi. Kak ha by było, hdy Hańžu
    - l[n=196]: bych wam ze mandźelsku sebi na wěčne do domu dowjedł?"
    - l[n=197]: Na tutu rěč pak wotmjelknyštaj jemu dźiwnišu staršej.
    - l[n=198]: A kaž sorna, kiž před hajnikom. je so schowała mučna
    - l[n=199]: pod kerčkom, wotpočuje, sebi ze strachom wutrobu pjelnjo,
    - l[n=200]: wusłyšejo jeho třělenje, šćowk a jachlenje psyče,
    - l[n=201]: z lěhwa na nohi poskočiwši, nanajspěšnišo ćěri
    - l[n=202]: přez hórku, dólčk, wuhladawši zezady zelenoh hajnika --
    - l[n=203]: tak tež ze sna bě lubozneho poskočiła Hańži
    - l[n=204]: wutroba, wustyšawši swoje ze rta Michałoweho
    - l[n=205]: mjeno. Pozběhnywši swoju hłójčku, pohlada na mać,
    - l[n=206]: na nana, što tež to na tajke požadanje b'dźetaj prajić.
    - l[n=207]: A kaž na wječor, za zelene so schowajo hory,
    - l[n=208]: słónco z womłodźatym a najluboznišim swojim swětłom
    - l[n=209]: poliwa na posledni šće raz wěž' cyrkwički starej
    - l[n=210]: na mału chwilku -- tak tež womlodźilo bě zas zdobom
    - l[n=211]: wobličo šědźiwymaj juž staršimaj z chwalobnej rěču
    - l[n=212]: Michałowej, kiž do mandźelstwa požada sej Hańžu.
    - l[n=213]: We wóčku maćerinym pak so na to želniwa sylza
    - l[n=214]: zazyboli. So na młodźenca wjelelubeho z ruku
    - l[n=215]: naćahnywši, přimny jeho za ruku, ze spěchom z hrudźe
    - l[n=216]: 'ze zrudnišej jernu rěč wuwěwajo zrudnišu tule:'
    - l[n=217]: '"Michale, ze žortom wusunyło so ći ze rta słowo'
    - l[n=218]: tole to! Być do wččnosće wšak Hańža z mandźelskej tebi
    - l[n=219]: 'njemóže: Z chuduškeje dźě je chěžki. Kak ha by móhła'
    - l[n=220]: duž wudać so mi na swěće bjez pjenjez, bjeze wšeho,
    - l[n=221]: štož přinjesć sebi do burskeho ma do domu sobu
    - l[n=222]: njewjesta, na wulke kubło najhubjeńša ze wšitkich wjesnych?
    - l[n=223]: Wšak so kublerskich dosć, kiž z hromadami maju wšeho,
    - l[n=224]: na tebje łóji žno. Powědanja njechala wam słyšeć
    - l[n=225]: a wutožowanja, kiž činiła na to by wjes wša,
    - l[n=226]: zhoniwši Róžanćikec nade wšitko chudšu mi Hańžu
    - l[n=227]: z njewjestu bohaćišom tola Wićazec Michałej wo wsy."
    - l[n=228]: '"Do tehole ći njemóžetaj tola zwolići staršej,'
    - l[n=229]: Michale, žiwaj. Wo chěžkarsku nihdy na swěće rodźeć
    - l[n=230]: njebudźetaj, hdźež z pjenjezami je ći kublerskich nadosć."
    - l[n=231]: Tak wotmołwił bě nan wjelerozomny młodźencej dobrom,
    - l[n=232]: kiž posłuchał změrom bě na to, doprědka
    - l[n=233]: 'hižo pomysliwši sej to. Nětk pak dźeše jim skřidlene stowa:'
    - l[n=234]: '"Dźens wuznał sym popołdnju žno so maćeri wšitkón,'
    - l[n=235]: zo je wuzwoliła sebi holčo wutroba moja.
    - l[n=236]: Zapěrawši so z mocu najmócnišej temu znajprěnja,
    - l[n=237]: mać mi z wjeselišim tola naposledku daše prawje
    - l[n=238]: być, šće na ruku poslubjejo mi, zo nanej b'dźe za mnje
    - l[n=239]: rěčeć; njezapowě nihdy do žiweho so ji boha,
    - l[n=240]: praji-li mać, zo z nježenjenym hewak wostanu wěk wšón."
    - l[n=241]: Nanowe, maćerine wustyšawši přewěrne słowa,
    - l[n=242]: Hańža pjelnješe ze zrudobu sebi wutrobu tak kaž
    - l[n=243]: róžička, na nalěto zakćčwata, hdyž su jim na zem
    - l[n=244]: łopješka storhate ze surowym wjelesurowe mrozy.
    - l[n=245]: Kaž pak nalěto we wutrobje so zas radujo, róža
    - l[n=246]: wupřestrěwa swoju krónu najmilšo, hdyž dešćiki ćopłe
    - l[n=247]: płódnosće na čerwjene ji pupčički rosuja z njebjes
    - l[n=248]: a wětr z luboznišim sebi hraje z njej na rjanej luce --
    - l[n=249]: tak tež Michałowe běchu słowa nadźije połne
    - l[n=250]: tróšt wulate zas do Hańžinej so rujatej hrudźe,
    - l[n=251]: a zawysknywši wysk z wjeselišim, so ji zradowa wšitka.
    - l[n=252]: Tež mać zwjeseliła bě wšu rěč ta z wutroby dobrej
    - l[n=253]: 'Michałowej. Pak nětk jemu dźeše wažniše stowo:'
    - l[n=254]: '"Rozpominaj tola we wutrobje sej z dobrej mi chwilu,'
    - l[n=255]: Michale, wšo tež, prjedy hač na wysoki sebi kłobuk
    - l[n=256]: přityknješ wěnčk zeleny, zo by z njewjestu swojej
    - l[n=257]: wuzwolenej tež před woltar boži z radosću stupił.
    - l[n=258]: Mandźelčiny zwjazk wježe ći bóh, a žiwy jón potom
    - l[n=259]: rozrisaći njemóžeš a złamaći slubjenoh sluba.
    - l[n=260]: A kaž łastojčce, kiž zebrala so do časa z juha
    - l[n=261]: na wječorny kraj, zandźelejo najjasniše wóčko,
    - l[n=262]: přikrywaju ach ze ćmowej nocu pózdniše zymy --
    - l[n=263]: tak tež mandźelskemu, kiž na hłowu je wudał so,
    - l[n=264]: posłuchawši no mi wutrobinym tym začućam prěnim,
    - l[n=265]: lubosće wuhašuja, prjedy hač pominy so lětko.
    - l[n=266]: Njepřezjenosć a překora stej nož wo domje tajkim
    - l[n=267]: ze statokom, dóńž do rowa njedorudźa so mi hrudź wša."
    - l[n=268]: Dorěča. Wšo rozkladowała bě 'mu z mudrosću mać, pak
    - l[n=269]: Michałowu bě hrudź z tym zahoriła šće no bóle
    - l[n=270]: 'za Hańžu. Wotmołwjejo ji, ze skřidlenym dźeše słowom:'
    - l[n=271]: '"Wšo to rozpominał sebi sym juž, maćerka luba.'
    - l[n=272]: Dołho po njewjestach žno so zjězdźowach, po wšitkim kraju
    - l[n=273]: njenašedši ani jenej, kiž jimala hrudź by mi moju.
    - l[n=274]: Z pjenjezami a ze wšitkim zastaranych nanajlěpje
    - l[n=275]: mějach tež na wuběrk. Ze statokom pak ze wšitkich jenej
    - l[n=276]: njebě ponižna mysl a najnuzniša lubosć, kiž hrudź wšu
    - l[n=277]: wokřewjejo pozběhuje na krasniše wjeledróše
    - l[n=278]: čuća, kiž dźěćo ze staršimaj a na bratra
    - l[n=279]: wježe, kiž mandźelskimaj ma najmócniša wutrobje jimać,
    - l[n=280]: ma-li na statok žohnowanje jimaj rosować z njebjes
    - l[n=281]: a přezjenosć być nad domom z knježerku na wěki wšitke.
    - l[n=282]: We wutrobje je mi Hańžinej nětk zakćěla ta kwětka.
    - l[n=283]: 'Wóń jej łopješkow ze žadosću mi wutroba srěba:'
    - l[n=284]: Dowoltaj, zo bych do zahrodki sej ju přesadźił swojej."
    - l[n=285]: "Dorěča. Nan wjelerozomny nětk wułušći 'mu słowo:"
    - l[n=286]: '"Zwolitaj-li ći, Michale, do teho staršej, da njech je'
    - l[n=287]: ze swěrneju ći no mandźelsku do domu na zbožo Hańža."
    - l[n=288]: Wjesele poskočiwši jom, konaše radostny dźak, so
    - l[n=289]: staršimaj z ruku za słowo dźakowaše. "Spiće strowi",
    - l[n=290]: na to ze rta z najluboznišim wšěm wuwěwši, ze jstwy
    - l[n=291]: stupaše. Ze swětlišoh jemu wóčka sapaše radosć.
    - l[n=292]: Za kachlemi bě, ze wšelakimi so čućemi rujo,
    - l[n=293]: Hańža nasłuchała wšěm słowam, kiž z Michałoweje
    - l[n=294]: wutroby, ze staršinej sebi puć wurywachu wažne.
    - l[n=295]: Za Michałom pak ze spěchom nětko spěchaše ze jstwy,
    - l[n=296]: zo by wottykała jemu chěžu. Před chěžu wobaj,
    - l[n=297]: wobjimujo so, posylnještaj sebi lubosće swěrne.
    - l[n=298]: Hwězdy z družčičkami jimaj běchu, ze swatom měsačk.
    - l[n=299]: Rót nětk Michałowy pak so tuleše ke rtej najmilšom,
    - l[n=300]: Hańžinemu. Ju pokošiwši wjeleradostny z košom,
    - l[n=301]: kročeše wotsal. Na chěžinym pak hladaše proze
    - l[n=302]: Hańža šće za młodźencom, doniž njewiny na šćežku ji so.
    - l[n=303]: Próh překročiwši do jstwy, zas kročele staješe małe.
    - l[n=304]: Nóc bě zwěrowala žno so měrna ze swětłym dnjom zas,
    - l[n=305]: spar wusyłajo na sprócne wóčko z křidłow čornych.
    - l[n=306]: Z jasnišich hon wustupujo na módrinu rjenjehwězdnu,
    - l[n=307]: měsačk liwaše swětla najsmilšeho na wšitku zem juž.
    - l[n=308]: Podnurjeny pak we spěšnišich běše mysličkach Michał
    - l[n=309]: na druhi puć přišol; prjedy hač pak do teho přińdźe,
    - l[n=310]: bu tež na haćenjach juž wjesnych we wjerbach starych.
    - l[n=311]: Žołma ze žołmičku sebi hraješe hru wjelečiłu,
    - l[n=312]: błyskotajo so, frinkolo na měsačku ji najlubšim.
    - l[n=313]: Z wětřikom wječornišim pokolebane, sebi sćiny
    - l[n=314]: z dźiwnym pišpotachu. Šum dźiwniši šumjachu chójny,
    - l[n=315]: putajo hrudź wšu Michałowu, zo so pod wjerbu tu nětk.
    - l[n=316]: posydźe. Šum, šept do wutroby jemu wěwaštej sony.
    - l[n=317]: Łysačk ze sćiny šepotatej nětk nadobo spjerchny,
    - l[n=318]: po chwilce přitowarši so 'mu łysačka; z lubosću něžnej
    - l[n=319]: na łysačka běłoćiperkatoh so tuleše z rjeńšim.
    - l[n=320]: Kupajo we žołmičkach so najčilišich ze spodobanjom,
    - l[n=321]: hladaštej na wobrazaj, kiž sćěhowaštej jeju stajnje.
    - l[n=322]: Tu přihna so po luce liška na hońtwu nócnu.
    - l[n=323]: Njebě doběžala pak šće haćenja, łysačkaj, hłójčce
    - l[n=324]: pozběhnywši, so ze spěchom podnurištej, tola bliže
    - l[n=325]: haćenjam spjerchnyštej na wodu zas. Wuhladawši liška
    - l[n=326]: jej, poskoči ze schowa, suwaše po brjuše nětk so
    - l[n=327]: na njej, zo přeradźiła tola z haru sama so njeby,
    - l[n=328]: wótřiši nawótřujo žno sej zub swój, lizajo tlamu.
    - l[n=329]: Nětk bu złóstniska při nimaj, hotowaše žno so na skok,
    - l[n=330]: nože prěnjej ji njedótkaštej žno so zemje -- tu Michał
    - l[n=331]: zahwizda na porst. Nadobo rozlěhachu so 'mu koła
    - l[n=332]: po haće, na wulkosći přiběrajo. Bjez łysačka
    - l[n=333]: 'liška ćěkaše. Rěč porěča pak Michał sej tule:'
    - l[n=334]: '"Z krasnosćemi wupyšił sy, božo, njepřeměrjomny'
    - l[n=335]: swět a žohnowanje no mi sywaš z wótcowskej ruku
    - l[n=336]: na zem, zo by płodźila ze swojeho wjelepłódnoh
    - l[n=337]: klina płody najbohatše nam njedźakownym wěk wšón,
    - l[n=338]: zo by ze statokom jeno měr bywał čłowjekam wšitkim
    - l[n=339]: po krajach, po wsach, po statokach, zo by bratrowska lubosć
    - l[n=340]: nad wšěmi kralowala, tebi sławila ze sławu skutk twój.
    - l[n=341]: Njespokojnosć a zawisć pak stej nož po wšitkej zemi
    - l[n=342]: zdomom; za časnymi nož kublami bjezzbóžni steja,
    - l[n=343]: za bohatstwom. Bjeze zaměra běh swój konaja mnozy,
    - l[n=344]: njemyslo, wbozy, na swoje powolanje wjele wyše.
    - l[n=345]: Złósć sej zatrašnu we wutrobach jeno płodźejo, rodźa,
    - l[n=346]: žohnuješ-li jim ze swojim žohnowanjom nade nich traš
    - l[n=347]: wjetšim susoda po njeskónčnej swojej lubosći wěčnej.
    - l[n=348]: Božo, kiž po njebjesach sebi wodźiš njeličbne hwězdy,
    - l[n=349]: kiž tež žołmjatemu swoje mjezy mjezuješ morju,
    - l[n=350]: 'kiž zem wožiwuješ wšu ze swojim dychom: Mi próstwy'
    - l[n=351]: 'njezacpěwaj tola mojeje, budź mi ze smilnym nanom:'
    - l[n=352]: Njewjesćinski šat Hańžu, najdušnišu ze wšitkich holcow,
    - l[n=353]: woblěkaj, mje šat nawoženski, naju lubosće słyš mi!"
    - l[n=354]: Tak so wolaše bohu. 'mu pišpotaći sebi zdobom
    - l[n=355]: počachu wjerby ze šmrjokami, štož rjec bychu chcyłe,
    - l[n=356]: zo je spodobała wšehomócnemu próstwa so tajka.
    - l[n=357]: Nócny stražnik pak zatrubiwši jeho z mysličkow zbudźi.
    - l[n=358]: Zhraba so duž štož jeleń, kiž při studničce sebi zaby,
    - l[n=359]: zastróženy wusłyšawši za sobu hajnkowu třělbu.
    - l[n=360]: Po haćenjach nimo česaka nětk so na truhu pušći.
    - l[n=361]: Do powětra rozlata bě wóń najmilša z łukow,
    - l[n=362]: ze zahrodkow. Wšě postrowjachu jeho kwětaški z něžnej
    - l[n=363]: luboznosću. Wětr we wólšinach a w brězycach šwižnych
    - l[n=364]: pišpotaše sebi při rěče pišpot na pišpotanje,
    - l[n=365]: tróštowate jemu we wjerbach starych při haće wjesnym
    - l[n=366]: mysle wubudźejo. Nětk šćežku so kradnješe na móst
    - l[n=367]: do wjeski. Nóc zezandźelala žno bě wjesnjanam sprócnym
    - l[n=368]: wóčka; swěcy so njeswěćeše jom wó jstwě žno jednej
    - l[n=369]: štož jeno w konjencu po korčmarjec, hdźež choreho konja
    - l[n=370]: hladachu. Měr bě rozlehnjeny jemu, ćisina něma
    - l[n=371]: po wšitkej wsy. Nimo kowarja ze spěšnišim. so nětk suny.
    - l[n=372]: Za chěžkami sćin Michałowy pak sahaše z mócnym
    - l[n=373]: doprědka. K předposlednjej přišedši žno, ze spěchom winy
    - l[n=374]: na prawicu so po mjezy na zahrodu 'mu najlubšu.
    - l[n=375]: Na kruwarnju dźě žno ze zahrody běchu stykali syno,
    - l[n=376]: wotawu. Třeća trawa najmłódniša tež žno bě zaso
    - l[n=377]: załožena. Tu na šćežce pozastańši sej, ju znowa
    - l[n=378]: při měsačku wobhladowaše, runjež znata bě dawno
    - l[n=379]: jom juž dočista; hrabičkowy płót, z worješinkami
    - l[n=380]: namčšany, nasadźał bě wysoki wokoło cyłej
    - l[n=381]: Michałowy žno dźěd. Wutřihowałoj pak jón běštaj
    - l[n=382]: z nanom z nožicami nanajrjeńšo nalěto kóžde.
    - l[n=383]: Sadu pak tež poskićowachu jemu zróstniše štomy
    - l[n=384]: do domu. Z krušwinami a wišnjemi, ze słowčinami,
    - l[n=385]: z jabłučinami bě nasadźena wjeleslódnymi wšitka.
    - l[n=386]: Pšeńčnak z pšeńčnakom so z čerwjenatym hižo ličkom
    - l[n=387]: košeše. Na knykawce sebi knykawka chwaleše čerwjeń.
    - l[n=388]: Jakońca na jakońcy so tu žołćeše. Wo cokornicu
    - l[n=389]: cokornica so dótkaše, hdyž zaduny no wětřik.
    - l[n=390]: Čerwjenka na zelenu šće so čerwjenku z lubosću tłóči.
    - l[n=391]: Rózlička při rózličce, a słowka na słowce stari,
    - l[n=392]: mjedowka na mjedowce, a při bombjeli je tu bombjel.
    - l[n=393]: Na štom zezralena juž wabješe na wišni wišnja.
    - l[n=394]: A tež za kruwarnju štyriróžkata zahrodka bě skónc
    - l[n=395]: zahrody. Po šmrjokowych so tu kijach wijachu buny,
    - l[n=396]: z wjesołosću so wobjimujo, sebi chłódźejo chłódka.
    - l[n=397]: Po dołhosći so ze sołotwju rjenjehlójčkatej rjadki
    - l[n=398]: zelenjachu. Srjedź sołotwje mjez sobu zapletowaše
    - l[n=399]: z wjerškami na rjadkach z młódnišimi žno so kórkace zelo,
    - l[n=400]: kórčkow na prěnjej rjadce najzažnišej na kóždym pjeńku
    - l[n=401]: wisaše z hromadami. Jeno mało jalowych na njej
    - l[n=402]: kćěješe. Čerwjeneje sebi rěpy, poprika, cyble
    - l[n=403]: do zahrodki nasadźał bě Michał. Na chódbach, z pěskom
    - l[n=404]: posypanych, skónc rjadkow najcunišu ćernjowe róže
    - l[n=405]: wóń rozliwachu po zahrodce. Georginy a šćětki,
    - l[n=406]: naliki wokřewjachu so zas z wjeselom nad dobrej nocu.
    - l[n=407]: Wšo to wobhladawši sebi Michał ze spodobanjom,
    - l[n=408]: włečeše přez hrabičkowy so płót; jemu posledńca bě juž
    - l[n=409]: zatykana. Tak před dworom tež zaso na chwilku zasta.
    - l[n=410]: Wuzběhnikaj, rjenje zhladkowanej dwaj, ze skaly wjesnej
    - l[n=411]: wodźeštej pobarbjene namódre z barbu najrjeńšej
    - l[n=412]: wrota, kiž w železnymaj jemu čopomaj chodźachu ćežke.
    - l[n=413]: Z twarjenjemi bu dwór štyriróžkaty zawrjeny runy.
    - l[n=414]: Na prawicu jemu, zaplećene wšě z wuherskim winom,
    - l[n=415]: steješe domske ze stwinymi štyri woknami do wsy.
    - l[n=416]: Při chěžinych pak durjach bě na rjećazu wjelekedźbny
    - l[n=417]: psyk, kiž šćerkotajo sebi z rjećazom wuleća z hěty,
    - l[n=418]: Michała wusłyšawši; joh spóznawši, změrom bu zdobom.
    - l[n=419]: Bróžniny jom ponošk so z wysokosću pornjo domskom
    - l[n=420]: runaše. Na lěwicu pak ze zemje rosćechu hródźe
    - l[n=421]: z chlěwami, ze statokom wjelerumny bě tu tež trawnik.
    - l[n=422]: Na kruwarni pak čeladnikam běchu komorki dušne.
    - l[n=423]: Dwór štyriróžkaty ze strony štwórtej twarjenje štwórte
    - l[n=424]: zawrě. Ze swojimi bě so konimi do njeho pohonč
    - l[n=425]: sćahnył. A zo tež na dešćiku njetrjebał by kónc brać
    - l[n=426]: grat, bě wuchowane tu najrjeńšeho na kólnju ruma.
    - l[n=427]: Zo by so njezapróšil tola drohi škleńčany knjejski
    - l[n=428]: wóz, bě Michał jón zawodźěwal sebi z rubjanej płachtu.
    - l[n=429]: Wóz jedyn rěblowany a deskowany pornjo sebi
    - l[n=430]: z korbikatym tak zestorkane běchu z ródnosću runje,
    - l[n=431]: zo tež kački nad kačku njezběhaše so 'mu wyše,
    - l[n=432]: nic dale doprědka, dozady. Do ródnosće nimoměry
    - l[n=433]: bě, móhlrjec skoro, Michał. A na sćěnje w rjedźe najrjeńšim
    - l[n=434]: zestajane běchu bróny tu, pater, krymarje, płuh a
    - l[n=435]: radło, jěžik. 'mu njesmědźeše nihdy na dworje ničo
    - l[n=436]: zwostawać na nóc. Po wašnju hospodarskim šće tež nětko
    - l[n=437]: do kólnje donjese włoka, kiž wostajili běchu wonka
    - l[n=438]: zabywši. Zo pohladał by do hródźe na kruwy raz šće,
    - l[n=439]: 'powotewri sebi durje: Tu nasyćene nanajlěpje'
    - l[n=440]: pječechu wšě so po murjomaj, kaž topoła šwižnoh
    - l[n=441]: łopjena zrjadowane. Pak do konjenca šće tež hłowu
    - l[n=442]: podnuri. Na druheho bě pohonča spar žno so wulał
    - l[n=443]: na sprócneho. Juž smorčeše we łožu smorčenje wótře.
    - l[n=444]: Durje přizačini tak duž zaso Michał, zo pohonč
    - l[n=445]: jom by njewocućił tola na to. Na dworje stejo,
    - l[n=446]: porodźeše sebi we wutrobje nětk wysk wjelewjes'ły,
    - l[n=447]: dźiwajo na twarjenja jom najrjeńše, na běły dwór. Pak
    - l[n=448]: stysk kaž mróčno tež, zakrywajo rjenjebłyšćate njebjo,
    - l[n=449]: 'podušeše zas wysk jemu z mysličku nade wšu ćešej:'
    - l[n=450]: Přizwoli-li tež to nan tola do Hańžinej jemu žeńtwy?
    - l[n=451]: Zamysleny duž wotměrjene nož kročele Michał
    - l[n=452]: staješe po dworje. Ke chěžinym nětk došedši durjam,
    - l[n=453]: wza sej kluč wyše duri a wotewriwši sej z nim chěžu,
    - l[n=454]: zamkny ju za sobu. We snach žno kolebaše so 'mu dom wšón.
  - lg[n=6,type=stanza]:
    - head: Šesty spěw
    - l[n=1]: Po schodźe přez nachěžu so sćicha włečeše Michał
    - l[n=2]: do komorki, zo by njewubudźił tola ze spanja staršej
    - l[n=3]: na najstwě. Hdyž bě do komorki nimo drjewjanej róle
    - l[n=4]: dóšol, sydźe so na konopej. Runjež zastajił njebě
    - l[n=5]: za cyły dźeń so, njepadaštej šće 'mu dźens tola woči.
    - l[n=6]: Z hrudźe ze spěšnišim jemu ćežke stawachu mysle,
    - l[n=7]: horja wubudźejo. Štož ze surowym bě 'mu nan dźens
    - l[n=8]: prajił pod lipu připołdnju, tomu młodźenc najlěpši
    - l[n=9]: z bolosćemi nětk spominaše. Wjelezrudnuški pozdych
    - l[n=10]: ze stonatej so 'mu wutroby do njebjes roješe styskny.
    - l[n=11]: Wot małosće bě měwał so po staršimaj. Dźě šće žiwy
    - l[n=12]: njepřerěčał bě so ze staršimaj, jej bjez zadźeranja
    - l[n=13]: posłuchajo; pak lubosće nětk, kiž młode najprěńše
    - l[n=14]: na Hańžu Róžanćikec so 'mu rozhorjachu z wjelemócnej
    - l[n=15]: mocu, po nanowej ani maćerinej jemu woli
    - l[n=16]: njeběchu. Z kubla po njewjesće no 'mu steještaj wobaj.
    - l[n=17]: Wšak nan wupokazał bě joh na wěk bjez pjenjez z chěžki.
    - l[n=18]: Z bolosćemi najstyskniwšimi so duž bědźeše wbohi
    - l[n=19]: we wutrobje. By staršimaj ze ženjenjom abo hrudźi
    - l[n=20]: po woli był, kiž po Hańži Róžanćikec jeno bě wša
    - l[n=21]: ze žadosću, njebě sebi w žiwej radźe, w najhóršim
    - l[n=22]: bědźenju bjez pomocy. Pak ze surowšim so mu mysle
    - l[n=23]: stajnje na njeho dobywachu, hrudź z ćěsnotu ćěsnu
    - l[n=24]: podušejo wšu pukotatu; jom puknyć so chcyše
    - l[n=25]: ze zrudobu. Tak spominajo swoje bolosće bólne,
    - l[n=26]: wojowaše. Nětk nadobo poskočiwši z konypeja,
    - l[n=27]: zebra so do wokna na zahrodu, zo by z wětřikom nócnym
    - l[n=28]: woložiło so 'mu wo wutrobu. Měr po wsy najwjetši --
    - l[n=29]: po njebjesach pak zeschadźałe běchu mróčele šěre
    - l[n=30]: hrimotate, tež towaršejo žno so z čornymi wšudźe
    - l[n=31]: bojaznje. Přez mróčele nož zmikota ze swětłom zrědka
    - l[n=32]: měsačk, po honach ćmu rozšěrjenu ze swětłom tołstu
    - l[n=33]: rozswětlejo. Tak hrudź bě tež Michałowa wjelewboha
    - l[n=34]: zamróčena wša, do zrudobow a bolow najćešich
    - l[n=35]: podnurjena; nož zrědka jom poskoči z hrožatoh čorna
    - l[n=36]: swětla myslička, do maćerje šće 'mu dowěru, nadźěj
    - l[n=37]: wubudźejo, kiž ze slubjenjom, jeho našedši, bě dźěn
    - l[n=38]: na zahrodźe, žel ze synom začuwajo 'mu štož maćer,
    - l[n=39]: tróšt zašćěpowała, zo chce do nanowej prawje hrudźe
    - l[n=40]: rěčeć za njeho. Wětr pak, pozebrawši so z najdźiwšim,
    - l[n=41]: mróčele před sobu wěžowaše juž do strašnych horow,
    - l[n=42]: do bojaznych. Błysk ze seklatym sebi sykaše swětłom
    - l[n=43]: přez mróčele puć po njebjesach. Runje jědnaće wotbi.
    - l[n=44]: W hrudźi Michałowej dale bóle ze strašnym styskom
    - l[n=45]: bubotaše; wšě z třepotanjom jemu počachu stawy
    - l[n=46]: hrać nětk po ćěle njezbožownom, doniž wo pomoc bohu
    - l[n=47]: 'k njebju z pukotatej jemu wutrobu njestupi paćer:'
    - l[n=48]: '"Knježe na njebjesach, kiž rosuješ ze smilnej ruku'
    - l[n=49]: žohnowanje a wojowatym swoju poskićeš pomoc,
    - l[n=50]: duž tež z miłosćiwym tola na mnje pohladaj, božo!
    - l[n=51]: Budź mi po boku do bědźenja, zo bych, ze swětłom twojim
    - l[n=52]: rozswětleny a kitany ze škitom, dobědźił ćežki
    - l[n=53]: bój. Ach, porosuj do ćěsnišej mojej wutroby tróšta!"
    - l[n=54]: Ze zrudobu tak wo pomoc bohu so wolaše Michał.
    - l[n=55]: A bě njedowolał šće so, ze swětlišim so 'mu błyskom
    - l[n=56]: zaswěći po zahrodźe, hrom zawrjeskota prawje zbliska,
    - l[n=57]: bubot po honach roznošejo. Wětr wo domske, wo dwór
    - l[n=58]: bjez hłosa wšón zawu. Pak ze spěšnišim dele Michał
    - l[n=59]: bu žno po schodźe do dwora. Do kómorkow w runym měrje
    - l[n=60]: ćěrješe čeladźinych, zo by zestawala 'mu, wšak ćežke
    - l[n=61]: hrimotanje bě; do konjenca ducy doskoči z hródźi.
    - l[n=62]: Zwoblěkany žno 'mu do duri pohonč stupi, z najprěńšim
    - l[n=63]: zahrimanjom wocućiwši. Ke chěžinym šće bě durjam
    - l[n=64]: přez dwór njedoběžał, jemu nadobo z wětřikom wrota
    - l[n=65]: rozprasnychu. Pak do dwora na zbožo hišće najwjetše
    - l[n=66]: zwjertnychu wo kamjentnej so wuzběhnikaj, hewak było
    - l[n=67]: po nich być. Ze suwanjom bě je njepřetykał rjenje krasnje
    - l[n=68]: wotročk. Ze železnym je zas ryhelom ze srěnkom zawrě.
    - l[n=69]: Z błyskami seklatymi no so wšě tak njebjesa čorne
    - l[n=70]: wotamkachu, hrom na hrom dupotaše dale bóle.
    - l[n=71]: Wětr pak před dworom, z topołomaj a z lipami wujo,
    - l[n=72]: zachadźeše, woćepujo wo domske z halzami, wo hródź.
    - l[n=73]: Dešć poča žno tež dopadować k po nim žedźatej zemi.
    - l[n=74]: Krjepki prěnje so na kamjenjach rozpraskachu wjetše.
    - l[n=75]: Wukopawši šće hrjebički před posledńcu, wokoł domskoh
    - l[n=76]: Michał spěchaše do jstwy. Zhromadźeni žno so wšitcy
    - l[n=77]: modlachu z nutrnišim, zo by ćežke bjez škody přešło
    - l[n=78]: hrimotanje. "Ně, hrimotanja šće wam njepomnju skoro
    - l[n=79]: ćešeho. Ach, by přelutował tola před škodu bóh nas
    - l[n=80]: po ćopłoće!" Šće nan bě njedorěčał ani, znowa
    - l[n=81]: zawrjeskota, zo so dom wšón zatřase. Ze strachom wó jstwě
    - l[n=82]: na so pohladnychu. "Dale młyna, za to sym dobry,
    - l[n=83]: to być njemóžeše", jim wotročk dźeše najprěńši
    - l[n=84]: z mudrowatym. Woćichnył bě wětr, a po chwilce hnadny
    - l[n=85]: dešć juž na dworje pleskotaše. "Je ha wuhladko z wěšćom
    - l[n=86]: zatykane mi, dźowka, zo z hrimotanjom tola kruwy
    - l[n=87]: bychu nic njehrabnyle? Ducy to je hotowe w lěće."
    - l[n=88]: Ze rtom hospodarskim bě so nan tak woprašał dźowki
    - l[n=89]: 'za wuhladkom. Tola Michał ji dźeše: "Nó, daj temu być nož,'
    - l[n=90]: by přemokla mi do nahoty, prjedy hač by so do jstwy
    - l[n=91]: nawróćiła. Sam do zahrody žno chcu pohladać skočić."
    - l[n=92]: Ze schodu kapu do dešćika na so wodźě so nětk a
    - l[n=93]: ćehnješe na lijeńcu. No so tak jom z kanami z njebjes
    - l[n=94]: kidaše. Z cyhelowych jemu zwotkapować ani třěchow
    - l[n=95]: njemóžeše. Połožiwši do wuhladka pola hródźe
    - l[n=96]: wěšć, a wodu, kiž před posledńcu zahaćila bě so,
    - l[n=97]: wothaćiwši, nutř ćěrješe; wšak poča žno 'ho huškać.
    - l[n=98]: '"Ale na tónle wětr tola! Do žiweho by to boha'
    - l[n=99]: čłowjek njewěrił, na hródźach woćepancy je mi wobej
    - l[n=100]: wottorhnyło!" Tak, ze zahrody so jim wróćiwši, praji.
    - l[n=101]: 'A nan nětk jemu z hospodarskim dźeše skřidlene słowa:'
    - l[n=102]: '"Na, pobył tež to w popach wětr rjenje, krasnje,'
    - l[n=103]: šwarnje drjeje. Njej' na swěće zwostawalo nimoměry
    - l[n=104]: stejo. To po kemšach dopołdnišich b'dźeće dyrbjeć mi hólcy
    - l[n=105]: do wobjeda hić na stajenje, zo by woblysklo prjedy.
    - l[n=106]: Budź bohu dźakowano no, zo z Jarkow dom sebi suche
    - l[n=107]: dohrabachmy, doschnyteho by wšak škoda mi było."
    - l[n=108]: 'Dorěča. Mać nětk ze skřidlenym dźeše Michałej słowom:'
    - l[n=109]: '"Na, nětk zatorhnjene su mi do štwórtka žně pak znajmjeńša."'
    - l[n=110]: 'Ji pak wotmołwjejo, dźeše Michał skřidlene słowa:'
    - l[n=111]: '"Nož so do časa njestarajmy; žno pak njebudźe telko'
    - l[n=112]: rěkaći, kaž zahnalo so bě to. Zaso žno ćeńke
    - l[n=113]: čini a wućahuje so mi na Delany. Tehodla přec
    - l[n=114]: do hromadkow b'dźemy, daj temu bóh, móc wutoru walić,
    - l[n=115]: maći, so wěsće; na słóncu wobtysknjene je to ducy."
    - l[n=116]: 'Dowurěča. Pak nan jemu ze skřidlenym dźeše słowom:'
    - l[n=117]: '"Wohladać nož so do popow, do hromadkow. Tehodla wšak'
    - l[n=118]: zornješka njewurosće šće mi. Dešć pak kolijam, rěpam
    - l[n=119]: je jara dobry. Ze zemje wutykować b'dźe mi rěpka
    - l[n=120]: wuši hladajcy, ze zelenym b'dźe so kolijom hordźić
    - l[n=121]: poło. Do popow na Kopačach wosyć šće móhł kol'ja,
    - l[n=122]: Michale; hotowanje nade wšo wšak na dejwo ćěri."
    - l[n=123]: Takle powědatym žno bě hrimotanje nimo zašło
    - l[n=124]: dodaloka. Leć wopřestato tehorunja žno bě so,
    - l[n=125]: a nož miholeše šće so hnadnje. Do łoža dźěchu
    - l[n=126]: nětk zaso, wšěm wšak na mikawčkach juž skakaše spar, a
    - l[n=127]: ze zywanjom ani dozačinjeć njemóžachu hubow,
    - l[n=128]: z hrimotanjom wubudźeni ze spara wbozy najlěpšoh.
    - l[n=129]: Chěžu zatykawši, nětk za staršimaj tehorunja
    - l[n=130]: do komorki tež Michał z najspesnisim chwataše lehnyć.
    - l[n=131]: Na dwanaće dźě žno kruće 'mu dźěše, a wóčka šće do poł
    - l[n=132]: nocy bě njezandźelił ani. Zo by pohladai raz šće,
    - l[n=133]: kajke na njebjesach drje so čini, wotewrě wokno
    - l[n=134]: na zahrodu; jom hraješe na delany z rjanym swětłom
    - l[n=135]: smilna. Wóń pak, rozlata po krajinje, bě najsłódša
    - l[n=136]: z dešćikom miholatym. Tola Michał ze spěchom nětko
    - l[n=137]: rozeslěka so, zo na njedźelu wuspai by so čiły
    - l[n=138]: a to donasmorčał zaso, štož bě přeželił do poł
    - l[n=139]: nocy na zrudobach. Ducy na wóčko wuskoči spar jom
    - l[n=140]: změrowanom; wšak do bědźatej bě 'mu wutroby tróšta
    - l[n=141]: porosował bóh, z miłosćiwym jeho styskniwy paćer
    - l[n=142]: wusłyšawši. Kaž po honach po wichoru, wjelewulkim
    - l[n=143]: hrimotanjom běše měr zaso nětk, tak woćichło bě tež
    - l[n=144]: w hrudźi Michałowej. Rjany són 'ho na ranje młode
    - l[n=145]: njeseše k lubej najlubšej. Do komorki jemu knježna
    - l[n=146]: přijědźe na wozu z hołbikomaj, dwěmaj kołpomaj krasna.
    - l[n=147]: Po wobliču wšěm ze swětlišim so ji swěćeše swětłom.
    - l[n=148]: A wěnčk na hiowu nawoženski jom ze serbskim bantom
    - l[n=149]: "popušćejo, 'mu z najluboznišim dźeše powěstwo tole:"
    - l[n=150]: '"Michale, hładkuj ze šćětku somoćanej sebi swojej'
    - l[n=151]: 'čornikaj; šat tež wěrowanski sej mi zarjaduj wšón přec:'
    - l[n=152]: Wšak nimaš być z nježenjenym dlěje, Michale, mi juž.
    - l[n=153]: Pak njedaj tola po njewjestach so na cuzbu, na kraj,
    - l[n=154]: 'na daloke wsy: wuhladała žno ći, zhladała holčo'
    - l[n=155]: serbowske wo wsy bjez pjenjez drje, pak z hrudźu naj lěpšej.
    - l[n=156]: Ze swěrnišej b'dźe ći mandźelskej, wo to staršimaj dźi mi.
    - l[n=157]: Hańžu Róžanćikec sebi woz, mi njehladaj druhej!
    - l[n=158]: Wóčka zezandźelal žno bě Wićazecom wjeleslódki
    - l[n=159]: spar, štož powědatej šće sej nic nož maćeri z nanom
    - l[n=160]: 'na najstwě. Nan pak maćeri ze skřidlenym dźeše słowom:'
    - l[n=161]: "\"Nad Michała pak njej' nihdy na swěće hospodarja"
    - l[n=162]: lěpšoh, po prěnim zahrimanjom žno mi ze wšěch najprěńši
    - l[n=163]: chodźeše po dworje. Přełamałe so zawěsće bychu
    - l[n=164]: wrota, rozprasnywši, by-li Michał je njezłójił spěšnje.
    - l[n=165]: A zo njemokało by 'mu do pincy, do sćěnow wody,
    - l[n=166]: na zahrodźe wuzběhowaše wokoł konjenca, domskoh
    - l[n=167]: hrjebički před posledńcu mi we wšěm dešću najwjetšim.
    - l[n=168]: A čeji na swěće kublerski za słužownu by mi dźowku
    - l[n=169]: hólc šoł do dešćika štož Michał z najrjeńšim dźens naš?"
    - l[n=170]: Z powědanja mać wotposl'chawši sebi nanowoh spózna,
    - l[n=171]: zo je na Michała nade popołdniše so ji wšitkón
    - l[n=172]: přeměnił. To pak njesmědźeše nimo hić sebi dać a
    - l[n=173]: 'z luboznišim tuž na nana dobra ze spěšnym słowom:'
    - l[n=174]: '"Nano, připołdnju sy so ze surowym nimoměry,'
    - l[n=175]: ach, wutřasi tola na Michała bjeze wšeje mi winy.
    - l[n=176]: Hdyž běch, do zrudobow jeho podnurjeneho najćešich,
    - l[n=177]: pytajo pod dubom na zahrodźe našła, je so wšitkón
    - l[n=178]: ze sylzami wuznał mi, zo rěč 'ho připołdniša
    - l[n=179]: twoja zarudźiła nanajbóle, zo poroka tajkoh
    - l[n=180]: žiwy njezastužił sebi wot nana. Piakaše ptač, ach,
    - l[n=181]: žałosćiwy, zo ze ženjenjom namaj po woli žiwy
    - l[n=182]: 'njemóže być: Hrudź po kublerskich jemu njesteji hólcach.'
    - l[n=183]: Žel zawěł bě mi do wutroby wjelezrudnuški syn, a
    - l[n=184]: sylzow dowobarać žno so njernóžach, z Michałom płakach.
    - l[n=185]: Wšo pak rozmysliła sym ze swědomjom sebi, nano,
    - l[n=186]: 'popołdnju dźens z podrobnišim: Runjež Michała brašćach'
    - l[n=187]: z njewjestu zamóžitej, jeno z kubla wulkeho, štož wěš,
    - l[n=188]: nastajnosći a wo chěžkarskej 'mu nic wědźeći njechach,
    - l[n=189]: sym wša přemysliła žno so nětk -- čehodla by mi Michał
    - l[n=190]: Hańže Róžanćikec njesměł tola na kubło přiwjezć
    - l[n=191]: za mandźelsku, hdyž rozhorichu so 'mu lubosće na nju?
    - l[n=192]: Pjenjez wšak njej' z hromadami dźě 'mu žiwemu trjeba.
    - l[n=193]: Hanu woženimoj tehodla šće tež na kublo rjane.
    - l[n=194]: Hańža Róžanćikec nade wšě je mi holiča wjesne
    - l[n=195]: pócćiwiša, najšwarniša do dźěła, do hospostwa.
    - l[n=196]: Hdyž pola nas je na dźěłe, dowuchwalić ani Hańže
    - l[n=197]: mi njejsy, kak ze spěšnišim dźe ji wot rukow dźěło
    - l[n=198]: bjez hóršenja. Haj, woženi-li so mi Michał naš z Hańžu
    - l[n=199]: Róžanćikec, b'dźe ze swojim žohnowanjom wjelewulkim
    - l[n=200]: bóh mi nad kublom mandźelskimaj. Bože žohnowanje pomoc
    - l[n=201]: pak je najwjetša, kiž nawoženi dóstać no so móže
    - l[n=202]: z fórotom njewjesćinym. Tehodla njech we božim mjenje
    - l[n=203]: Michał no wo Hańžu Róžanćikec sebi na statok swój dźe."
    - l[n=204]: Dowurěča. Nan maćerinym bě nasłuchai słowam
    - l[n=205]: 'z kedźbniwišim. Nětk wotmołwjejo dźeše skřidlene słowa:'
    - l[n=206]: '"Zo wutřasł sym so pod lipu na Michała nimoměry'
    - l[n=207]: ze surowym, teho žel je mi tež. Pak Michała přimać
    - l[n=208]: njetrjebało nimoměry to tak, kiž tajkele časy
    - l[n=209]: juž mje znaje, zo rozhněwaći na najmjeńše so móžu,
    - l[n=210]: zo potom pak njeměnju ze ziym. Potłóčić hněw, kiž
    - l[n=211]: we wutrobje so mi zebra ze spěchom, njej' dźě mi date.
    - l[n=212]: Njerubaj na mnje! Ze Žeńtwu po Michale so mi bjerješ
    - l[n=213]: z horliwišim, zo wuhotował jemu po woli kwas bych
    - l[n=214]: z Hańžu Róžanćikec. Tola što b'dźe do powědanja
    - l[n=215]: po wšěch wokolnosćach, dale, hač nas po Serbach znaju!
    - l[n=216]: Pak tež we wutrobje su mi hinaše zběžale mysle.
    - l[n=217]: Hdyž zašoł běch před wječorom wčera do polow hladać
    - l[n=218]: na pšeńcu, wšón počach so, wuhladawši pola lěska
    - l[n=219]: Hańžu, wo žeńtwje Michałowej rozmysleć, kiž žiwy
    - l[n=220]: njedowolić jemu na swěće do chěžkarskej chcyše žeńtwy.
    - l[n=221]: Rozpominać počach sebi po spodźiwnym, by-li Hańže
    - l[n=222]: 'woprawdźe njehodźaio so mi na kubło. Słyš jeno, maći:'
    - l[n=223]: Wosnje z nutrnišim bohu modlić so Michała widźach,
    - l[n=224]: do zrudobow podnurjeneho, zo by po boku był jom.
    - l[n=225]: Bóh knjez ze směwkom luboznišim so mi na njeho wusmja,
    - l[n=226]: mi pak hrožeše ze zběhnjenym swojim hrožatym porstom.
    - l[n=227]: We wutrobje zebra so hiós, zo po woli božej
    - l[n=228]: žeńtwa Michałowa. Són njedosonił šće běch wšitkón,
    - l[n=229]: wocućich z hrimotanjom a Michała na dworje słyšach
    - l[n=230]: powědaći. Hdyž do žeńtwy Michałowej žno sy ty tež
    - l[n=231]: přizwoliła mi wułušćejo, zo b'dźe rosować bóh knjez
    - l[n=232]: mandźelskimaj z njebjes žohnowanje, kiž po sebi staj wšej
    - l[n=233]: wutrobach, duž tež mojedla njech Michałej Hańža
    - l[n=234]: Róžanćikec je z njewjestu do statoka 'mu najrjeńšoh."
    - l[n=235]: Dorěča z luboznišim. Wjeleradostny poskoči z hrudźe
    - l[n=236]: maćerinej wysk. Po wobliču so ji swěćeše radosć.
    - l[n=237]: Na kwas Michałowy wuradźowaštaj sej najlěpšu
    - l[n=238]: radźičku z wjeselišim, doniž spar jej do sonow miłšich
    - l[n=239]: njeskoleba. Tak ženjenymaj derje žiwymaj bě šće
    - l[n=240]: njeležało so štož dźens. Měr po domje, po honach wšitkich.
  - lg[n=7,type=stanza]:
    - head: Sydmy spěw
    - l[n=1]: Štó ha na zahrodźe sebi Róžanćikec tola z ranja
    - l[n=2]: hlada žno róže, mjez róžemi wjelerjeniša róža?
    - l[n=3]: Wona je, Michałowe je najrjeńše zhladane holčo,
    - l[n=4]: Róžanćikec njebjokrasna je Hańža, z wětřikom róže
    - l[n=5]: potulene powjazujo po kiješkach sebi lube,
    - l[n=6]: čerstwjateho přiliwajo ze studnje žórleška lačnym
    - l[n=7]: z kanku krjepjacej, na dešćiku drje šće njeběchu nócnym,
    - l[n=8]: miholatym so ji dosyta nasrěbałe wjelepyšne.
    - l[n=9]: A kaž dźěćatko wot maćerje sebi lubeje młoka
    - l[n=10]: požadawši, so ze směwkom, z čerwjenišim so ji ličkom
    - l[n=11]: směwkota na nju, hdyž je so na nadrach na maćerinych
    - l[n=12]: wokřewiło -- tak na Hańžu po zahrodce ji wšě róže
    - l[n=13]: dźiwachu z lubosćemi, ji z najmilšim po hubce žedźo.
    - l[n=14]: Słónco, po njebjesach z wjelespěšnej kročałku kročo,
    - l[n=15]: pozasta, zastróžiwši nade njewidźanej so 'mu nihdy
    - l[n=16]: postawu, na rjanosće wšojimace dźiwajo z wóčkom.
    - l[n=17]: A kaž pobłyskujo sebi z błyskotom z módreho njebja,
    - l[n=18]: hwěžce zhladujetej, jeno lubosće liwajo na zem --
    - l[n=19]: tak tež błyskotatej so najmilišej Hańžinej wóčce.
    - l[n=20]: Na róžičce, kiž na liliji wjeleluboznu čerwjeń
    - l[n=21]: wupinatej, so z pyšnosćemi jeje runatej ličce.
    - l[n=22]: Kaž sněh na hrodźišću wyše wjeski z krasu so błyska,
    - l[n=23]: hdyž z nim na njebjesach so 'mu słónco z milišim koši,
    - l[n=24]: tak so tež zabłyskuje jeje čoło na słóncu rańšim.
    - l[n=25]: Na jězoru kołp, postrowjejo šće so z mrějatym słóncom,
    - l[n=26]: na Hańžinej ma šiji najbělšej runjeća swojoh.
    - l[n=27]: Włóski rozhładźene ji wěncuja błyšćate čoło,
    - l[n=28]: žołmujo pod wušitej so ji měcu židźane wšitke.
    - l[n=29]: Za lacom, za wysokim pak ji přistojnišim nade krasy
    - l[n=30]: krasniša rozwiwuje so z lubosću Hańžina hrudź to.
    - l[n=31]: Na postawu, z njebjes pósłanu na zem, podobna běše
    - l[n=32]: Hańža. Po rjanosćach swojich, po hrudźi jena bě wo wsy,
    - l[n=33]: po kraju wšěm. Nož luboznosće jeje konaštej ruce,
    - l[n=34]: luboznosće wobličo z najrjeńšim ji zjewješe wšitke.
    - l[n=35]: Rěč nětk ze rta najmilišeho so ji žórleše luba
    - l[n=36]: 'na róžički, wuwěwajo jim tele skřidlene słowa:'
    - l[n=37]: '"Róžički, rozradujće so mi nětko z radosću wjetšej:'
    - l[n=38]: Wonjawku z was Znawiwaći chcu sebi na kłobuk lubom."
    - l[n=39]: Róžički, štož porozymiłe bychu Hańžinym słowam,
    - l[n=40]: cunišu wóń rozliwachu, so začerwjenjachu
    - l[n=41]: z rjeńšim. Donawiwši sebi wonjawki, stupaše Hańža
    - l[n=42]: 'ze zahrodki. Pola studnje pak zdobom pozasta nětko:'
    - l[n=43]: Po kwětkatych wón łukach so na nju ćěrješe Michał.
    - l[n=44]: Zemje so podótkaštej jemu lědom spěšnišej nože,
    - l[n=45]: raniši zmawowaše ji wětřik z Michałowymi
    - l[n=46]: ryzy włosami. Do spěcha pohonješe jeho tajkoh
    - l[n=47]: mysl nade wšu jom jasniša, do wobjeća jeho njeso,
    - l[n=48]: do Hańžinoh wjeleradostneho. Z najmócnišim dobra,
    - l[n=49]: pukotaše wša wutroba za barbatym jemu lacom.
    - l[n=50]: A kaž po njebjesach sebi sykatej seklatej błyskaj
    - l[n=51]: ze swětłosću puć přez čorne mróčno, tak jemu wóčce
    - l[n=52]: sapaštej radosć, na ličkomaj so 'mu směwaše čerwjeń.
    - l[n=53]: Tak pospěchowaše sebi nohu, hdźež na ranje słónco
    - l[n=54]: stawa. Hańža pak, na młodźenca, mjezy wšěmi ji prěńšoh,
    - l[n=55]: dźiwajo, steješe při studničce štož zrosćeny topoł
    - l[n=56]: ze zemje, poražena wša z młodźencowej wězo krasu.
    - l[n=57]: Kaž dnja přiběra na nalěto, tak z kročelom kóždym
    - l[n=58]: Michałowym ji přistupujo tež žedźenje wjetše
    - l[n=59]: jimaše hrudź, a lubosće so rozhorjachu horce.
    - l[n=60]: Na zahrodu nětk zastupiwši, so ji bližeše Michał.
    - l[n=61]: A kaž kraholc, kiž, dźeń wšón po žohnowanych so honach
    - l[n=62]: znošowawši, nětk z wysokosćow wjelewjesoly dyri
    - l[n=63]: na hołbika, wupřimujo ze swojim pazorom wbohoh --
    - l[n=64]: tak nětk na wutrobu sebi Michał přiwiny Hańžu,
    - l[n=65]: kiž wša z wjesołosću so 'mu tuleše k wutrobje serbskej,
    - l[n=66]: kaž so hroch wjeletrukaty na polu wo woku wiwa.
    - l[n=67]: Pod krušwinu starohałozatu so sydźeštaj nětko
    - l[n=68]: na ławku, ramjo na ramjeni sebi pasajo lubje.
    - l[n=69]: Wutrobje znošowaštej so, najněžniše lubosće rodźo
    - l[n=70]: lubymaj, tak zo njepiknyštaj ani słowička čas wšón.
    - l[n=71]: 'Nětk zebrawši so, Michał pak ze skřidlenym dźeše słowom:'
    - l[n=72]: '"Nětk nasłuchaj, najlubša mi luba, štož chcu ći zjewić!'
    - l[n=73]: 'Nócku, na tebje spominajo, so mi dźiješe takle:'
    - l[n=74]: Ze somotom a ze židu błyskatej domjace dźowki
    - l[n=75]: woblěkachu tři knježnu najluboznišu šlewjerběły
    - l[n=76]: šat. Ji po wobliču so swěćeše ze słónčnym swětłom,
    - l[n=77]: włosy po ramjenjach so ji ryze kudźerjachu, kaž
    - l[n=78]: žołmuja do bróžnjow, pohibane mi z wětřikom cunim,
    - l[n=79]: zahony žitne. Na dwěmaj kolesomaj jena ze třoch
    - l[n=80]: wóz nětk zastorči. Ze železa jom kolesy běštej,
    - l[n=81]: ze slěbra dno, pak ze srjedźiny so 'mu zběhaše złoty
    - l[n=82]: na jeneho stoł. Zgratowawši sněhbčiuškej kołpaj
    - l[n=83]: dwaj, zapřeže nětk do woza błyskatoh. Splećene běchu
    - l[n=84]: pobočnicy a postronki ze židy čerwjenej, běłej.
    - l[n=85]: Z wuwjazakom sebi złotnatym šat powjazawši, stupi
    - l[n=86]: knježna na rjany wóz, polata wša z njebjeskim błyšćom.
    - l[n=87]: Na stoł sydźe so nětk, a somoćanej žno ji poda
    - l[n=88]: wotežce dźowka do ruki, připřahnywši šće ji běłej
    - l[n=89]: hołbikaj dwaj, kiž z čerwjenymaj sebi pyskomaj pupkaj
    - l[n=90]: njeseštej róžowej na zelenej zakćěwatej haižce.
    - l[n=91]: Do prawicy zawda šće ji ze slěbornym wjelerjanym
    - l[n=92]: křudźišćom křud, naplećeny ze židy módrej, najrjeńši
    - l[n=93]: pohončej ryćerskemu. Žno Znošowaštej so ji kołpaj,
    - l[n=94]: hołbikaj zwuzdźowanej do najrjenišich židźanych wuzdow.
    - l[n=95]: Tajki sonił běch són. Zapřah so mi nadobo nětk pak
    - l[n=96]: zhubi. Ze zrudneho so duž wóčka spicy mi sylza
    - l[n=97]: wužórli na to. Za pohončom a za złotym wozom
    - l[n=98]: hladach podarmo, ze zrudobu sebi wutrobu pjelnjach.
    - l[n=99]: Komorcyne pak, hlej, tola wotewrěchu so mi durje
    - l[n=100]: nadobo, swětłosć po komorje rozla so najwjetša.
    - l[n=101]: Pohonjejo sebi hołbikaj dwaj a kołpaj, mi struchłom
    - l[n=102]: přijědźe do komorki wjelelubozna, młódniša knježna,
    - l[n=103]: kotruž wuhotować běch widźał před małej chwilku.
    - l[n=104]: Při łožu nětk zastaji mi z wotežkami sebi zapřah,
    - l[n=105]: popušći wěnčk, nawity mi na hłowu z lilijow, róži --
    - l[n=106]: z bantom wudebjeny šće bě módrym, čerwjenym, běłym.
    - l[n=107]: 'Z lubosću na mnje pohladujo no, mi zjewi so takle:'
    - l[n=108]: "'Michale, hładkuj ze šćětku somoćanej sebi swojej"
    - l[n=109]: čornikaj, šat tež wěrowanski sej mi zarjaduj wšón přec;
    - l[n=110]: wšak nimaš być z nježenjenym dlěje, Michale, mi juž.
    - l[n=111]: Pak njedaj tola po njewjestach so na cuzbu, na kraj,
    - l[n=112]: na daloke wsy; wuhladała žno ći, zhladała holčo
    - l[n=113]: serbowske wo wsy bjez pjenjez drje, pak z hrudźu najlěpšej.
    - l[n=114]: Ze swěrnišej b'dźe ći mandźelskej; wo to staršimaj dźi mi!
    - l[n=115]: Hańžu Róžanćikec sebi wzmi, mi njehladaj druhej!'
    - l[n=116]: Dorěčawši so zawróći, ja pak wocućich na to.
    - l[n=117]: Z wjesołosću šće mi lětaše hrudź; běch zaležal sebi,
    - l[n=118]: dźeń žno bě běły. Zwoblěkawši so duž ze spěchom, chwatach
    - l[n=119]: do konjenca. Mać na raniše zašła žno bě chwilku.
    - l[n=120]: Čornikomaj tež mojimaj bě juž pohonč mi sypnył.
    - l[n=121]: Mi wusmja so nadźělawši, hdyž wo šiji přihnach
    - l[n=122]: do konjenca. Běch njezaležal šće sej za njeho žiwy,
    - l[n=123]: a je za pohonča žno nam na wšě pjatnaće lět drje.
    - l[n=124]: 'Do rěči pak njedach so z nim wo to přewulkich jemu:'
    - l[n=125]: Ze spěchom zawróćiwši so na proze, chwatajcy běžach
    - l[n=126]: ze zahrodu puć za wólšemi mi najbliši tón ze wšěch
    - l[n=127]: po łukach tebi, zo wupowědał bych ći z młoduškim ranjom,
    - l[n=128]: čehož rjenišeho je so dźensa mi zezdało nócku.
    - l[n=129]: Hańža, ze znamjenjom je mi to, zo budźemoj swojej."
    - l[n=130]: Dorěčawši nětk, na wutrobu sej zas přiwiny lubu.
    - l[n=131]: Hrudź bě rozhoriła so ji njewina z lubosću tak kaž
    - l[n=132]: kwětaškej, kotryž po suchoće jemu pospochi wulkej
    - l[n=133]: nasrěba křewjateho so najpłódnišoh dosyta dešća.
    - l[n=134]: We wutrobje z najluboznišim sebi rodźeše wysk, a
    - l[n=135]: 'wjeselišu nětk rěč jemu ze rta žórleše tule:'
    - l[n=136]: '"Luby, smój ha sej wotrěčałoj, són sonić tón samón'
    - l[n=137]: 'nócku mi dźens? Hlej, do switanja so mi dźiješe takle:'
    - l[n=138]: Wo poł nócki bě pominyło žno so dobru mi chwilu.
    - l[n=139]: Za lubeho běch na wonjawkach a na wěncach šěre
    - l[n=140]: ranje přewiła, ze šórcucha sebi čerwjeny nalik
    - l[n=141]: wuběrajo a róže mi z kostřancom wjelemódrym
    - l[n=142]: wiwajo na wěnčk; pod krušwinu běch so sydnyła tule.
    - l[n=143]: Tu přiwda so mi nadobo młódny młodźenc najrjeńši.
    - l[n=144]: Běch joh njepytła, pod krušwinu mi steješe zdobom.
    - l[n=145]: Nahladać pak njemóžach so na rjanosće jeho rjane,
    - l[n=146]: na ramjeni mi kulwatej, na ličko, na wóčko čorne.
    - l[n=147]: 'Hdyž bě přimnył mje za prawicu, mi zjewi so takle:'
    - l[n=148]: "'Na wonjawkach a na wěncach njepřewiwaj žno mi časa,"
    - l[n=149]: holčo najlubozniše, wjele radšo po šnóry dźi mi
    - l[n=150]: susodźinkam sebi, towarškam, po slěborne mi najrjeńše,
    - l[n=151]: bantow róžičkatych sebi nakupuj! Błyskaty šórcuch
    - l[n=152]: wupłokawši měj na zahrodźe, zo by běty był štož sněh.
    - l[n=153]: Laca wšak šnórowaći žno mi njeńdźeš sej ze šnórowanjom,
    - l[n=154]: lacki wodźěwować b'dźa ći pospochi wutrobu něžnu.
    - l[n=155]: Čěpc b'dźeš hamantowy so mi stajeć, prjedy hač kruwar,
    - l[n=156]: wot kortow wotwjazawši sebi ze srěńcu čołate stadło,
    - l[n=157]: praskajo po wsy ze křudom, naplećenym jemu tołstym
    - l[n=158]: z konopi, poćěri na trawnišća. Prjed hač b'dźe ći wotročk
    - l[n=159]: chodźić za brónami wjelećežkimi, ze sywki žito
    - l[n=160]: rozsywajo, b'dźeš somoćanu so mi stajeći bortu.
    - l[n=161]: Do statoka sebi powjedźe ze swatomaj mi, z najrjeńšim
    - l[n=162]: zdrasćenymaj, a ze słónkomaj tebje mandźelsku młodu
    - l[n=163]: serbske pacholo, po wutrobje mi ze wšěch najlěpše
    - l[n=164]: pacholo ze wsy, w kotrejž sy wot maiosće so mi swojej
    - l[n=165]: měwała do dźěła, z towarškami sej spěwała spěwy.'
    - l[n=166]: Tu pak pozběže ze sonom ze šědźiwym so mi ranjom
    - l[n=167]: spar; mi na spanje nětk njeńdźeše žno; ze spěchom stańši
    - l[n=168]: łoža, dach na woknješko so najprjedy, za wětrom łójo,
    - l[n=169]: z wjesołosću hrudź pukotaše šće mi. Sołobik drobny
    - l[n=170]: w kerječinje sej pjelnješe ze spěwom jasnišim šijku.
    - l[n=171]: Ze zahrodki pak do komorki mi najněžniše wónje
    - l[n=172]: wěwaše wětřik. Mje njemóžeše pak komorka dlić, juž
    - l[n=173]: po schodźe spěchach do chěže. Wotewrěwši sej najprjedy
    - l[n=174]: wokeńcy, wurjedźich stwu, wodźěch konypej sebi z płachtu
    - l[n=175]: njedźelskeju, dodawši šće kachlonk maćeri starej,
    - l[n=176]: drjewa nakaławši a sucheje włoće kofejej
    - l[n=177]: na wóhnišćo přihotowawši ji najlubšej mi našej,
    - l[n=178]: běžach z posledńcu do zahrodki, zo bych nawita tebi
    - l[n=179]: wonjawku na ktobuk z nalika štož tež z róže najrjeńšej."
    - l[n=180]: Z lubosćomaj přeliwaštej nětk so lubymaj hrudź.
    - l[n=181]: Kwětki ze swědkomaj jimaj běchu zmyslenja swěrnoh.
    - l[n=182]: Škowrončk nasłuchawši jeju wuznaćam, zhraba so z hon, zo
    - l[n=183]: we wysokosćach by zjewił je ze spěwom mróčelam spěšnym.
    - l[n=184]: Na wutrobu přityknywši za lac Michałej Hańža
    - l[n=185]: 'wonjawku, z luboznišim jemu dźeše z mudrosću słowo:'
    - l[n=186]: '"Michale, stań, zo zhromadźenaj njeby nichtó naj pytnył'
    - l[n=187]: pod krušwinu, by powědanja potom tola było
    - l[n=188]: ze spěšnišim dale, hač naju znaja. Wšak dosć jich a nadosć
    - l[n=189]: je, kiž po wšitkim ze spodobu sebi torhaja hubu."
    - l[n=190]: Michał, pokošiwši šće so z Hańžu, ze spěchom stany,
    - l[n=191]: chwalo jej rěč. Rozpuć pak bě njenašoł, wohladny šće so
    - l[n=192]: na zahrodku. Jom Hańža pak do dwora kročeše hižo,
    - l[n=193]: wusłyšała wšak chodźić bě maćer po dworje staru.
    - l[n=194]: Michał pak za hunami so ćehnješe štož drohi čas; jom
    - l[n=195]: nastajnosći tej sónčkaj dwaj rjanej na mysle dźěštej.
    - l[n=196]: Před nana stupić a wo dowołnosć jeho na žeńtwu prosyć
    - l[n=197]: z Hańžu Róžanćikec, bě sej z hrudźu postajił kruće.
    - l[n=198]: Bóh pósłał dźě bě ze sonom nócku posoła z njebjes,
    - l[n=199]: poručiwši, zo za mandźelsku wzal by sebi ze wsy
    - l[n=200]: Hańžu Róžanćikec; jemu z dowěru pjelnješe hrudź to.
    - l[n=201]: Wot rańšich po pućikachjemu, po šćežkach chwatachu hižo
    - l[n=202]: hospozy prěnje. Do wjetšeho joh to honješe stupa,
    - l[n=203]: ponuchawši šće na wonjawku, sej ju do zaka schowa
    - l[n=204]: nětk, zo popadnyli jeho domjacy njebychu na njej.
    - l[n=205]: Poslednica šće bě zatykana, duž ze zahrodnymi
    - l[n=206]: duričkami nětk do dwora stupaše z kročałku čerstwej.
    - l[n=207]: Do konjenca jeho wjedźeše přez dwór puć zaso prěni.
    - l[n=208]: Pohonč bě konjom tyknył žno na připołdnjo tež syna,
    - l[n=209]: přihotowawši sej do korba kosaceho, jemu nětk pak
    - l[n=210]: z hólcami hotowaše žno so kemši. Do buchty Michał
    - l[n=211]: stupi čornikomaj, jeju hładkujo, majkajo lubje.
    - l[n=212]: Wóčko z wjesołosću so 'mu rozswěći, wutroba wša so
    - l[n=213]: "rozradowa, hdyž ze rta 'mu wulachu stowa so tele:"
    - l[n=214]: '"Čornikaj, do zrudobow a do wjeselow stej so zo mnu'
    - l[n=215]: lětko a dźeń mi dźěłiłej, bjez přestaća wjeleswěrnej
    - l[n=216]: towaršej byłej mi. Ze swojimaj stej hriwomaj často
    - l[n=217]: wutrěwaioj mi sylzu najželnišo ze zrudnoh wóčka,
    - l[n=218]: žarujo zo mnu, tróštowalej stej mje, sylnitej. Nětk pak
    - l[n=219]: rozradujtej so mi, rjehotajtej sebi z rjehotom wjes'łym!
    - l[n=220]: Wuzdźować b'dźe waj do wuzdow frinkolatych mi najrjeńšich
    - l[n=221]: pohonč a přahać do škleńčanej waj korejty mi nowej,
    - l[n=222]: k wěrowanju mje poćehnjetej, mojej čornikaj, bórze.
    - l[n=223]: Z darniwymaj b'dźe mi rukomaj dźeń wšón mandźelska młoda
    - l[n=224]: wamaj na rolu z pomazkami stać stódneho chlěba,
    - l[n=225]: a hdyž pojěchamy zaso křižerje jutrowńčku, bantow
    - l[n=226]: nakupi róžičkatych a šabrace dwě pod sedle nowej."
    - l[n=227]: Štož porozymitej jemu byštej najwjeselšim słowam,
    - l[n=228]: wury čornačkomaj wjeleradostny rjehot so na to
    - l[n=229]: z wutroby rozhorjenej. Jom z rjećazomaj sebi z mocu
    - l[n=230]: šćerkotaštej a z wjesotosću sej 'mu hraještej pyšnje
    - l[n=231]: ze šiju, na ramjeni jom hłowu kladźeštej wobej,
    - l[n=232]: lizajo do wočow pohonča. Ze sapatym so najrjeńšim
    - l[n=233]: wokom njemóžeštej ani nahladać na njeho, na kwas,
    - l[n=234]: na wěrowanje a na hospozu žno so wjeselo dobru.
    - l[n=235]: Do pincy poskočiwši sej po młoko mać do kofeja,
    - l[n=236]: zawołaći přiběža nětk k snědani Michała ducy
    - l[n=237]: do konjenca. Wuhladawši mjez konjomaj jeho stejo
    - l[n=238]: wjesołeho, mać rozwjeseli so 'mu z radosću mócnej.
    - l[n=239]: 'Wysk sebi porodźejo, jemu dźeše skřidlene słowa:'
    - l[n=240]: '"Michale, što tež wupowědać sy mi mět tola rjanoh'
    - l[n=241]: čornačkomaj? Dźěn ze směwkom po čerwjenym so ći licu
    - l[n=242]: směwkota zas, bohu dźakowano! Pój, pój nětk k kofejej!"
    - l[n=243]: 'Z luboznišim wotmołwi ji Michał ze słowom tymle:'
    - l[n=244]: '"Ow, bych wupowědai ći no, čehož je, luba mi maći,'
    - l[n=245]: dźalo so džens! Haj, do kemši dopołdnišich šće chcu z nanom
    - l[n=246]: wo žeńtwje popowědać a joh ze wšej lubosću prosyć,
    - l[n=247]: zo by njezapowěi tola z Róžanćikec so mi Hańžu.
    - l[n=248]: Bóh pósła dźě mi powěsć, zo stanje po woli mi so."
    - l[n=249]: Maćeri tež són powědaše nětk po słowje wšitkón.
    - l[n=250]: 'Zradowawši so nad synom, mać jemu wułušći słowo:'
    - l[n=251]: '"Michale, syno najlubši mi, són će zjebać tež njesmě:'
    - l[n=252]: Radu skiadowachmoj sebi z nanom na twoju žeńtwu
    - l[n=253]: nócku, na hrimanje wocućiwši, tebje najprěńšoh
    - l[n=254]: po dworje wusłyšawši, nan zwoli mi do žeřitwy z Hańžu
    - l[n=255]: Róžanćikec. Pak wo dowołnosć jeho prosyć dźi štož syn!"
    - l[n=256]: Tak so rozrččejo, dóšłoj žno tež chěžu pak běštaj.
    - l[n=257]: Čeledź 'mu wša dóšia žno so do jstwy k snědani běše.
    - l[n=258]: Hana při kachlach wotliwaše do kofejowej kany
    - l[n=259]: sadźeny kofej. Za zančite so na posćěn blido
    - l[n=260]: sydźe nětk Michał při wotročku, runjež njeńdźeše na jědź
    - l[n=261]: 'z wjesołosću jom nasyćenom, žno: Kaž njebjesa młowe'
    - l[n=262]: po dešćikach zaso wujasnjeja so z módrinu hłubšej,
    - l[n=263]: tak bě rozjasniło so tež po zrudźbach wobličo z rjeńšim
    - l[n=264]: Michałowe. Měr ze statokom bě 'mu, wjeselo po nim.
  - lg[n=8,type=stanza]:
    - head: Wosmy spěw
    - l[n=1]: Po snědani jedyn po druhim ze jstwy rozešoł bě so.
    - l[n=2]: Mać zašła bě na najstwu, rozhotować so zas drastu
    - l[n=3]: kemšacu, zo njeby jej skóncowała sebi tola
    - l[n=4]: při něsći. Nan pak hotowaše so we stwicy kemši.
    - l[n=5]: Nětk zebra tež Michał so, z woknom hladajo na puć,
    - l[n=6]: kročele po jstwě, wumjećenej jemu z prutatym chošćom,
    - l[n=7]: staješe na stwicu, pozastańši šće na proze chwilu.
    - l[n=8]: Ze wšej mocu wšak žołmowaše jom hrudź zaso, runjež
    - l[n=9]: zjewiła mać bě 'mu do snědanja, zo do žeńtwy zwoli
    - l[n=10]: nan tež. Z mužitosću pak so zhraba, žno njebě joh zatrach,
    - l[n=11]: stupi do stwicy. Nan bě dohotował so 'mu runje.
    - l[n=12]: 'Ze rtom hospodarskim nětk na njeho porěča takle:'
    - l[n=13]: '"Nano, hladaj wšak za Pětrkec mi Jakbom ty tež'
    - l[n=14]: po kemšach, njedyrbjał-li jeho ja traš wote mšě widźeć,
    - l[n=15]: zo posyc by nam na Kopačach tola dopołdnja pomhał
    - l[n=16]: jutře ječmjeń najzažniši. Čas je z nim mi najwjetši,
    - l[n=17]: kwaklowaći žno so počina wšón a bělić z najrjeńšim."
    - l[n=18]: 'Zwjeseliwši so nad rěču Michałowej, jemu dźeše:'
    - l[n=19]: '"Haj, haj, zezrawilo je mi za tydźeń na słóncu tójšto.'
    - l[n=20]: Před wječorom běch wóndanjo na pšeńcy; za tydźeń na nju
    - l[n=21]: zawěsće tež juž poćehnjemy; tola sćehnjena njej' pak
    - l[n=22]: na wótrym słóncu. Haj, za hospodarja šće njepomnju skoro
    - l[n=23]: rjenišeje mi we zornje. Z nuznotu b'dźemy pak móc to
    - l[n=24]: přez hłowu mjetać so po polach žohnowanych, wjelepłódnych.
    - l[n=25]: A potom šće tón čeplski kwas nam w najnuznišim dźěłe."
    - l[n=26]: 'Wotmołwjejo nětk Michał pak ze skřidlenym jemu słowom:'
    - l[n=27]: "\"Kwas dźě b'dźe, kaž sym słyšal to popowědać, jara wulki,"
    - l[n=28]: na wšě štyrceći blid, pospochi šće trać ma tež dwaj dnjej.
    - l[n=29]: Wostanje-li nam wjedro, kaž nětk je so stajiło krasne,
    - l[n=30]: njezměje woteńdźenja z nas, myslu sej, nichtó to na kwas.
    - l[n=31]: Do hromadkow chcemy na Hanišću dźěn při prěnich dnjach so
    - l[n=32]: dać, zo tych tola na starosći njebychmy juž měli."
    - l[n=33]: 'Ze słowom luboznišim jemu nan pak wotmołwi takle:'
    - l[n=34]: '"Michale, njezadźeraj nimomčry so, što ha wšo pomha!'
    - l[n=35]: Za njeboh nana žno z Młynkecami smy hromadu wěčnje
    - l[n=36]: chodźili, nastajnosći so tež wujuja, kmótruja z nami.
    - l[n=37]: Jim smjerć wopaki by tola było, by-li znajmjeńša
    - l[n=38]: jedyn z nas nješoł; pak zarjadować žno b'dźe někak so hodźeć."
    - l[n=39]: Na konypej bě sydnył so nan, a ze spěchom k njom nětk
    - l[n=40]: přistupi Michał a do prawicy jom prawicu zawda.
    - l[n=41]: 'Zebrawši ze wšej so mocu najmilšo, dźeše jom tole:'
    - l[n=42]: '"Próstwu mam na tebje, nano, pak njezapowěs so ji mi, budź'
    - l[n=43]: prošeny, nanko najlubši mi. Na žeńtwu na štwórte lěto
    - l[n=44]: z maćerju mje juž pominataj, a někotrežkuliž
    - l[n=45]: holčo staj žno mi pobrašćiloj a ženiloj staj mje
    - l[n=46]: z kublerskimi nož ze wšitkich wjes. Tola za žanej z nich pak
    - l[n=47]: njesteješe moja hrudź mi. Přepłakał nocow sym nadosć,
    - l[n=48]: přežałosćił a přewojował z wjeležalostnym bojom,
    - l[n=49]: zo wšak ze ženjenjom nihdy na swěće po woli wamaj
    - l[n=50]: njemóžach być. Tola nětk pak rozhorjeja so mi z mocu
    - l[n=51]: lubosće na holčo mi najdušniše ze wšitkich holčow.
    - l[n=52]: 'Njenaprašuj pak na pjenjezy so mje, na fórot wulki:'
    - l[n=53]: Za mandźelsku bjeze zamóženja sej wuhladach chudu.
    - l[n=54]: Pócćiwosće pak wudebjeja ju najrjeniše za to.
    - l[n=55]: Po wutrobje a po zmyslenju je mi docyła po mni.
    - l[n=56]: Nano, njezapowěs tola ze žohnowanjom so swojim
    - l[n=57]: 'na žeńtwu mi: Njech Róžanćikec je mi z njewjestu Hańža!"'
    - l[n=58]: Kaž podnurjejo do slěborneje so žołmički róža
    - l[n=59]: rozwjesela, hdyž na ranje wutrobičku sebi pjelni
    - l[n=60]: na brjoze ze žołmu, pokošejo so z najcunišim košom --
    - l[n=61]: tak tež do nanowej běchu wutroby zawěłe radosć
    - l[n=62]: słowa Michałowe, štož žórlachu so ze rta so miłe,
    - l[n=63]: poliwajo hrudź nanowu ze swěru, z luboznosćemi.
    - l[n=64]: Nan a mać, kiž na najstwje rozhotowawši so, dóšła
    - l[n=65]: do stwicy bě, nětk nad dźěćacym so najswěrnišim słowom
    - l[n=66]: radowaštaj, pohladujo na Michała, rjenjezróstnoh
    - l[n=67]: młodźenca, kiž bě začerwjenił so štož makojca z ranja
    - l[n=68]: dorěčawši, a we wóčku rjanym sylza 'mu wukćě.
    - l[n=69]: Syna najlubšeho žel jimaj bu, juž žele so wobróć
    - l[n=70]: njemóžeštaj, kiž do wutrobow jimaj stupaše wulka,
    - l[n=71]: zo wurudźić je telko so posłušny syn měi jej dla.
    - l[n=72]: 'Zhrabawši nan pak najprěni so, ze skřidlenym dźeše słowom:'
    - l[n=73]: '"Michale, wotrěčałoj sebi smój juž z maćerju nócku'
    - l[n=74]: dźens, zo ze ženjenjom chcemoj po woli być tebi z Hańžu
    - l[n=75]: Róžanćikec. -- Ach, na pjenjezy tola, na swětie, božo,
    - l[n=76]: zo smój zasłepjenaj će najlubšeho, Michale wbohi,
    - l[n=77]: rudźiłoj tak! Tola ze zabytej njech zrudźba je wšitka
    - l[n=78]: 'nětk, a kwas chcemoj wuhotować ći, mój Michale, rjeńši:'
    - l[n=79]: Swataj kłobukataj a tej hamantočěpcatej słónce
    - l[n=80]: powjezetej so ći za tobu na wěrowanje z korejtu.
    - l[n=81]: Wot wěrowanja pak do dwora běłeho powjedu hercy
    - l[n=82]: nawoženju a njewjestu. Do chěže, wot kwasnych blid wšěch
    - l[n=83]: zezběhawši so, poćěrja po schodach błyskate družki,
    - l[n=84]: zo bychu powitale waj wote mšě do domu nowoh."
    - l[n=85]: Dorěča. Hrudź pohnuła pak Michałowa žno so poča
    - l[n=86]: pozběhować, dźak porodźejo jom najněžniši nanej,
    - l[n=87]: maćeri, kotrejž za sobu postawaštaj tehorunja
    - l[n=88]: z wutroby žel a wysk štož starosćiwej ji najlěpšej.
    - l[n=89]: Ze spěchom pohnutymaj pak najzbóžniši młodźencow młodźenc
    - l[n=90]: ruku nětk da z dźakzjewjatymaj jeno wóčkomaj, miłe
    - l[n=91]: wozjewjejo, štož we wutrobje so 'mu roješe mócnje.
    - l[n=92]: Słowička rjec ani njemóžeše, woněmiło bě 'ho
    - l[n=93]: słowo ze rta nanoweho, a najjasniša sylza
    - l[n=94]: zakćěwajo so to z wjesołosću wšěm po horcym licu
    - l[n=95]: nětk rozla. Nade wutrobu być pak Michał juž z knjezom
    - l[n=96]: njemóžeše, kiž pukotaše 'mu wša z pukotom mócnym.
    - l[n=97]: Kaž dorosćeny žrěbc, kiž na hiowojcy je samlutki
    - l[n=98]: w konjencu na sywje pospochi stai, poskakujo skok a
    - l[n=99]: rjehotajo sebi z wjeselšim na łuku, na pastwu ćěri,
    - l[n=100]: hdyž přezrudnuškeho jeho na wječor wotwjaza pohonč --
    - l[n=101]: tak tež ze stwicy ze spěšnišim nětk ćěrješe Michał
    - l[n=102]: na dwór, na zahrodu, zo by wutroba žołmjata jom so
    - l[n=103]: móhła wuwjeselić a 'mu měr zaso do njeje zawěł.
    - l[n=104]: Při studničce, hdźež přežarował žno bě na swěće telko,
    - l[n=105]: sydźe so pod dub z wjesołosću štož wjesołe dźěćo,
    - l[n=106]: sylzy po trawje rozliwajo. Dźak do njebjes horcy
    - l[n=107]: posćełaše, zo wumóžiwši je 'ho z ćežkeho horja
    - l[n=108]: bóh dowjedl zas po swojej lubosći na radosć, na wysk.
    - l[n=109]: Kaž zalušćeny do trubjele kłós, po słónčku miłym
    - l[n=110]: žedźiwši ze styskom, nawjeselić so njemóže nad nim,
    - l[n=111]: hdyž wuwlakł je so pokošany z rjenjebłyskatej rosu
    - l[n=112]: na ranje -- tak tež we wjeselach potepjena hrudź so
    - l[n=113]: Michałowa nětk pod barbatym jemu lacom najrjeńšim
    - l[n=114]: njemóžeše wuradować po zrudobach wjelećežkich.
    - l[n=115]: Tójhdy tu sedźeše wot wjesela přeskakujo Michał
    - l[n=116]: na wjeselo. Pola studnički wysk sej rodźeše wulki
    - l[n=117]: we wutrobje, doniž, wuzwoniwši jom najprěnišo hrónčko,
    - l[n=118]: zwony njezbudźichu jeho njedźelske ze cyrkwje wjesnej.
    - l[n=119]: Wšak zabył bě najradostniši sej ze sołobikom,
    - l[n=120]: ze škowrončkom, kiž napřemo při rěčce płuskatej zbliska
    - l[n=121]: dźěłaštej. Nětk zebra pak so, stańši ze spěchom, na puć
    - l[n=122]: do komorki, zo zhotowawši by so njedźelski spěšnje
    - l[n=123]: njeskomdźil kemši. Najprjedy pak do jstwy załoži hišće,
    - l[n=124]: hdźež rozrěčowaštaj šće so starosćiwaj jemu staršej
    - l[n=125]: wo žeńtwje. Nětk wusmještaj so na Michała rjenjezróstnoh
    - l[n=126]: 'wjesele. Ze rtom najluboznišim jimaj Michał pak dźeše:'
    - l[n=127]: '"Staršej najlubšej mi, dowoliłoj staj mi z lubosću žeńtwu'
    - l[n=128]: -- bóh njech žohnuje ze swojim žohnowanjom waju za to,
    - l[n=129]: ja pak ze synom podwólnišim šće chcu być wamaj nětko --'
    - l[n=130]: duž tež njezapowěstaj so poslednjej próstwje mi tej, zo
    - l[n=131]: Róžanćikec přišła by mi Hańža z maćerku, z nanom
    - l[n=132]: po nyšporje na kofej nam, zo zrěčeli bychmy so na wšo.
    - l[n=133]: Zwjeselimy z tym swójbu najdušnišu z wjeselom rjanym.
    - l[n=134]: Zwoltaj, staršej, mi, zo popołdnju slub bychmy měli!"
    - l[n=135]: 'Nan wobroćiwši na Michała so, najmilišo dźeše:'
    - l[n=136]: '"Michale, po wutrobje sy to wšitko porěčał namaj.'
    - l[n=137]: Popołdnju njech slub je ći dźens pola nas. Dźě najprěńše
    - l[n=138]: lubosće, kiž, dodrěmawši drěmk, z wjeleluboznej mocu
    - l[n=139]: rozhorjeja hrudź młodźencowu, su najlěpše mi stajnje.
    - l[n=140]: Haj, štóž holčo, kiž we wutrobje jemu wubudźi lubosć
    - l[n=141]: prěnju, do statoka sebi dowjedźe mandźelsku swoju,
    - l[n=142]: tón njemóže so za tole dodźakować ani bohu.
    - l[n=143]: Duž tež kwas chcemoj wuhotować ći z holečom, kotrež
    - l[n=144]: hrudź ći jima. Zo po wutrobje wubral sy sej swojej
    - l[n=145]: holčo, to wěm. Wšak za žiwjenje sy so njepřimał žiwy,
    - l[n=146]: štož by njehodźalo so ći. Ze swědkami su mi same
    - l[n=147]: 'njebjesa na to: Són twój najmilši je wupowědała'
    - l[n=148]: mać mi chwilku. Haj, Róžanćikec na kofej sebi přiwjedź
    - l[n=149]: Hańžu ze staršimaj, ducy wote mšě móžeš k nim skočić!"
    - l[n=150]: Z wjesołosću nasłuchała mać bě nanowym słowam,
    - l[n=151]: 'nětk wułušći pak rěč wjelewjeselu Michałej tule:'
    - l[n=152]: '"Michale, mysl nož we wutrobje sebi předźeš najlěpšu'
    - l[n=153]: nastajnosći, zo rozwjeselał by po wšitkej zemi
    - l[n=154]: wšěch, a wšo, štož ze rta ći dźe, wozjewja no lubosć.
    - l[n=155]: Na zahrodźe wuznał sy mi, Michale, wčera so wšitkón
    - l[n=156]: při studničce bjeze tajenja, ze žałosću sebi syćo
    - l[n=157]: hrudź a ze zrudobu, kiž podušeše će najhórša,
    - l[n=158]: sylzy po licomaj tebi rozliwajo wjelesćerpnom.
    - l[n=159]: Bóh, kiž ze spodobu z njebjes na tebje, Michale, w boju
    - l[n=160]: hladaše, kiž pósłał je ći jandźela na pomoc, zo by
    - l[n=161]: po boku był ći nastajnje, ze smilnosću je so nětko
    - l[n=162]: smilił nad tobu. Na paćerjach sy 'mu přespěwał nocow
    - l[n=163]: dosć juž, dowojował sy 'mu dobremu ze sławu bój wšón
    - l[n=164]: z mužitosću a wopokazał sy so wojownik swěrny.
    - l[n=165]: Duž bóh po sprawnosci mu najsprawnišej rosuje myto
    - l[n=166]: na swojoh wojownika, pokrjepjejo z wjeselom hrudź nětk
    - l[n=167]: a dopjelnjejo, za čimž najbóle ći steješe hrudž wša.
    - l[n=168]: Haj, mój Michale, ze staršimaj dyrbi Hańža ći na slub
    - l[n=169]: přińć, a na wšitkich nawarići chcu kofeja, štož žiwa
    - l[n=170]: njewariła šće sym lěpšeho. Do horncow nawjerćeć plincow
    - l[n=171]: rózynkatych a ze pšeńčneje mi najbělšeje muki."
    - l[n=172]: Dorěča. Michał najwutrobniši dźak staršimaj na to
    - l[n=173]: konaše. Z wjesołosću so 'mu z dźěćacej lubosću hrudź wša
    - l[n=174]: přeliwaše. Wšěm kćěješe ze směwkom rjeniša radosć
    - l[n=175]: po wobličach, a najradostnišim jim na swěće bě to
    - l[n=176]: słónco zeschadźało. Jeno z lubosću wutroby wšěm so
    - l[n=177]: znošowachu. Nan na časnik, kotryž žno na dźewjeć kruće
    - l[n=178]: dźěše, pokazawši, zo je čas nětk, na polčku z ruku
    - l[n=179]: naćahnywši so po knihach, nastupi kemšacu šćežku.
    - l[n=180]: Mać pak chwataše do kuchinje, zo by sołotwje do šklě
    - l[n=181]: zwuběrala sebi, narězała tež do njeje tučna,
    - l[n=182]: začinka. Do komorki pak najspěšnišo po schodźe horje
    - l[n=183]: ćěrješe Michał, zo zhotowawši by so njedźelski kemši
    - l[n=184]: njeskomdźił a tak do ludźacych tola njepřišoł rěčow.
    - l[n=185]: Wšo žno bě kemši, a po Michale tuž maćerka, nětko
    - l[n=186]: dwór zatykawši ze suwančkom, sebi zasuny ducy
    - l[n=187]: poslednicu tež, zo tola nichtó ji na šiju njeby
    - l[n=188]: přilězł njenadźicy; wšak na kemšach wšelacy ludźo
    - l[n=189]: chodźa. Po wšitkej wokolnosći bě ćišina ćicha.
    - l[n=190]: Dźensa do kosy njerěčeše žnjenc ze swětłym brusom,
    - l[n=191]: pohonč njepohonješe sej ze słowom, ze křudom konjej.
    - l[n=192]: Tam a sem šće so po pućikach nimo błyskatych popow
    - l[n=193]: mikaše kemšer; zwjetša pak do cyrkwički žno bě wšitko,
    - l[n=194]: wšak tež rozlěhachu žno najposledniše zwuki so zwonow
    - l[n=195]: njedźelskich po krajinje. Z wjelespěšnej kročałku Michał
    - l[n=196]: duž wustupowaše nimo kowarja při chěžkach wjesnych.
    - l[n=197]: Započało bě so runje, hdyž Michał doběža cyrkej.
    - l[n=198]: Połna bě kopata; na kamjentnych šće tež stejachu chódbach
    - l[n=199]: mnozy. Wićazecy swoje při durjach mějachu města.
    - l[n=200]: Pokłaknywši so do ławki, Michał spěwaše, ruce
    - l[n=201]: styknywši z nutrnišim -- a najčisćiše próstwy a dźaki
    - l[n=202]: wurywachu so 'mu ze rta, zo lećałe lět bychu spěšny
    - l[n=203]: do njebjes před boži stoł, zo by hnada na Michałowu
    - l[n=204]: hrudź z njebjes rosowała, jeho miła na wyše čuća
    - l[n=205]: wuzběhujo, a na wěčny bój jemu mužitosć sylnjo.
    - l[n=206]: A kaž dźěławe ze črjódami mědnošate pčołki
    - l[n=207]: wulětuja, so rojo najsylnišo ze słomjaneho
    - l[n=208]: kołča za konjencom, a na słowčinu so zas wšitke
    - l[n=209]: zesyduja, sej ze zynčenjom rjenjebrinčatym zynčo --
    - l[n=210]: tak tež ze cyrkwinymi so durjemi po prědowanju
    - l[n=211]: wuwal'wachu, přeměšani ze žonami w rjanych falach,
    - l[n=212]: mužojo, kotřiž pak ze črjódami šće před cyrkwju stejo
    - l[n=213]: wostawachu, sej radźičku na reje młodźency radźo,
    - l[n=214]: wo hospodarstwje so rozrěčujo pak hospodarjowje.
    - l[n=215]: Tójhdy po Pětrkec žno bě Jakubom před cyrkwju Michał
    - l[n=216]: hladał. Najposledniši wušlj žno 'mu spěwarjo běchu.
    - l[n=217]: Skónčnje pak za kantorom so 'mu Jakub po pohrjebnišću
    - l[n=218]: bližeše. Wote mšě powitawši joh z najmilišim słowom,
    - l[n=219]: rjekny, njemóhl-li při prěnich dnjach znajmjeniša na poł
    - l[n=220]: dnja přińć na syčenje. Jom lubjerad slubi to Jakub.
    - l[n=221]: Z towaršemi dźens do korčmy njeńdźeše na škleńcu piwa
    - l[n=222]: Michał po kemšach. Róžanćikec dźě šće maćerce, nanej
    - l[n=223]: měješe do wobjeda na kofej k nim kazać a na slub
    - l[n=224]: a wozjewić najwjeselše za wobaj powěstwo Hańži.
    - l[n=225]: Za chěžkami duž Michał z najspěšnišim k Róžanćikecom
    - l[n=226]: chwataše do delnjej wsy. Wuběžał bě z wjeselom wšón so,
    - l[n=227]: na čole pót jemu zakćěwaše. Kaž bječate ćelo,
    - l[n=228]: kotromž po maćeri so najstysknišo wbohemu styska,
    - l[n=229]: poskakuje a z wjesołosću žno ji napřećo ćěri
    - l[n=230]: do duri, wuhladawši, zo 'mu mać zas do dwora stupa --
    - l[n=231]: tak tež Hańža, kiž wuhladała žno bě přez wokno niske
    - l[n=232]: Michała, ze jstwy na zahrodku jom napřećo wjes'ła
    - l[n=233]: lećeše ze spěchom, z Michałowych sebi swěćatych wóčkow
    - l[n=234]: wothladawši, zo po woli staj jemu ze žeńtwu byłoj
    - l[n=235]: staršej. Na wutrobu rjenjehladźenu połoži hłójčku,
    - l[n=236]: 'pójsnywši na ramjeni so mu kulwatej: Wutrobje něžnej'
    - l[n=237]: pukotaštej sebi napřećiwo, rozhorjejo z mocu
    - l[n=238]: lubosće. Michał pak, wobjimujo swoju lubu najlubšu,
    - l[n=239]: sćeže krućišo na hrudź a na čerwjene ju najrjeńše
    - l[n=240]: ličko pokošiwši, wušukota słowičko słódše
    - l[n=241]: do wucha nětk ji. Z wjesołosću so ji njewury zwuka
    - l[n=242]: ze rta, za čož pak zapukota wjele wótřišo zdobom
    - l[n=243]: hrudź jej za lacom somoćanym. Tola za ruku Michał
    - l[n=244]: přimny ju nětk, a po boku wustup'waštaj porno sebi
    - l[n=245]: do jstwy ke staršimaj. Jeju widźeć bě to najrjeńšo.
    - l[n=246]: Do rěčow wšelakorych běchu bórze wšitcy so dali,
    - l[n=247]: a sam Michał bě powědaty nimoměry, kiž hewak
    - l[n=248]: rěče njeměješe. Roztał bě wšitkón, a jazyk
    - l[n=249]: wuputało jemu wjeselo, kiž poćěrilo hrudź bě
    - l[n=250]: wšu jom. Hdyž běchu wotmjelčeli so na chwilku wšitcy,
    - l[n=251]: "postany, ze rta wužórlichu su 'mu skřidlene słowa:"
    - l[n=252]: '"Nano, maćerka, po swjatoku sym na směrkach wčera'
    - l[n=253]: k wam přišoł, zo bych zezamołwjal sebi na dźěło Hańžu,
    - l[n=254]: haj, zo zo mnu by nastajnosći mi dźěłiła čestne
    - l[n=255]: łožo. Temu najprjedy drje, staršej najdušnišej, wěrić
    - l[n=256]: njemóžeštaj. Tola, do wutroby pohladawši mojej,
    - l[n=257]: do wobliča, staj přeswědčiłoj so mi wo mojim słowje
    - l[n=258]: lěpje a Hańži tež wobaraloj njejstaj jeje wěrnym
    - l[n=259]: lubosćam ke mni. Do kemši dopołdnišich sym duž rěčał
    - l[n=260]: wo žeńtwje ze staršimaj. Wurubała puć žno bě mać mi,
    - l[n=261]: tak zo bjez wšeho zapěranja nan do žeńtwy zwoli.
    - l[n=262]: Duž přišoł na kofej sym wam kazać k swačini k nam dźens
    - l[n=263]: po nyšporje, zo slub bychmy hromadźe wjeseli měli."
    - l[n=264]: Nan, kiž na konypeju bě nasłuchał kedźbliwy słowam
    - l[n=265]: 'Michałowym, nětk dźeše ze skřidlenym jemu słowom:'
    - l[n=266]: '"Michale, čomž nihdy na swěće bych njewěrił, je stało'
    - l[n=267]: nětk so, zo wo Hańžu bjez wšeho zamóženja je mi burski
    - l[n=268]: hólc přišoł, mjezy wjesnjanami mi najbohatši wěsće
    - l[n=269]: a najpřistojniši. Duž z dowołnosću pak so tež ja
    - l[n=270]: zamolwjeći njecham ći, kiž wěm, zo na hłowu njejsy
    - l[n=271]: mysl wupřadł sebi na žeńtwu z Hańžu, zo wšitko najprjedy
    - l[n=272]: rozpominał sy sej po swojej dušnej rozhladanosći.
    - l[n=273]: Wot małosće dźě će znaju najprěńšej, dźěćace lěta
    - l[n=274]: pominyći so ći widźach a hłós přeměnić najmilši
    - l[n=275]: do muskeho. Hrudź młodźencowu sy sej wuchował dobru.
    - l[n=276]: Duž wudać bjeze stracha ći, Michale, móžemoj Hańžu,
    - l[n=277]: wšak njezměje so při tebi na kuble žiwa mi nuzy."
    - l[n=278]: "Dorěča. Mać wułušći 'mu na to wěrniše słowo:"
    - l[n=279]: '"Na čas žiwjenja ze słowom jeničičkim so dwě hrudźi'
    - l[n=280]: zwjazatej. Błud rozpłunuje po njedźelach mi najprěńšich,
    - l[n=281]: swěrne pak ze statokom maju do smjerće lubosće bywać
    - l[n=282]: mandźelskimaj. Duž staršej mi wjele na sebi mataj,
    - l[n=283]: kiž wudałoj staj na hłowu dźowku. Na kuble wjele
    - l[n=284]: hospoza ma wobstaranja, na starosći nimoměry --
    - l[n=285]: 'za wšěm ma hladać: Do hródźow, do pincow měwać najprěnja'
    - l[n=286]: ma so z młoduškim ranjom, najposleńša z mrějatym słóncom,
    - l[n=287]: zo bychu njezmjetałe ji a njeskidale wšo dźowki
    - l[n=288]: po njerodźe; přiběrać šće na njeskónčne ma sej dźěło
    - l[n=289]: na wěčnje nućate nóc, a přistajała-li sej čeledź
    - l[n=290]: do domu moskotatu, kiž do wole ničo njej' prawje,
    - l[n=291]: ma potom tež z tej šće mi mjerzanja, zo by so wbohej
    - l[n=292]: žołdk přeleć móhł. To šće najhórše pak njej', ale hdyž muž
    - l[n=293]: hroznje na žonu čini, kiž sam wubrał sebi chudu,
    - l[n=294]: bjez pjenjez, a nětk wumjetuje ji do wočow wbohej,
    - l[n=295]: pika nastajnosći ji z najnjesprawnišim, zo jim nihdźe
    - l[n=296]: dosahować njecha, zo prózdne su wšitke nětk kuty,
    - l[n=297]: to je za žiwjenje ji z najwjetšim čłowječim horjom,
    - l[n=298]: a wumrěć je najkmańšo ji, wo smjerć boha no prosy.
    - l[n=299]: Duž tež njewudala bych to kóždom, Michale, Hańžu.
    - l[n=300]: Tebi pak, nawoženi mi najlěpšemu, rada ju dam, wšak
    - l[n=301]: wěm, zo mandźelsku po lubosćach sy sej wuzwolił a nic
    - l[n=302]: po pjenjezach, duž ze žohnowanjom njecham so ći komdźić."
    - l[n=303]: Rěč wužórlila ze rta ji bě so wěrniša tajka.
    - l[n=304]: Wšitcy to začuwachu. Hrudź z mócnišim Michałej, Hańži
    - l[n=305]: žołmowaše. Wuchwalić pak njemóžeše ani Michał
    - l[n=306]: mudrosće maćerinej, jemu na wšo dźiwatej kruće.
    - l[n=307]: Hdyž běchu dopowědali sej wšo, postany jim Michał,
    - l[n=308]: so dom hotujo. W durjach pak, zawróciwsi sće so jónu,
    - l[n=309]: rjekny, zo přińć bychu po nyšporje na kofej w prawym času
    - l[n=310]: njezabyli. Jom ze sylnej radosću lětaše hrudź wša.
    - l[n=311]: Do poł njedokročił šće bě łukow, kwětkatobarbnych,
    - l[n=312]: jom poča přećepować ze zeleneje žno wěže
    - l[n=313]: cyrkwineje. Nětk do stupa čerstwišeho so duž da, zo
    - l[n=314]: doma njetrjebali bychu na njeho z wobjedom čakać.
    - l[n=315]: Sćicha najbóle bě po cyłej wsy, juž sedźachu wšudźe
    - l[n=316]: při wobjedźe. Hdyž ze stwinymi bě durjemi Michał
    - l[n=317]: přepoćeny wšón zastupił, pót wutrěwajo sebi
    - l[n=318]: z wočow, zestupała žno so čeledź bě wšitka 'mu z Hanu,
    - l[n=319]: ze staršimaj wokoło blida, z najbělšim wodźětoh rubom
    - l[n=320]: a počeć chcyše runje žno spěwać paćerje wotročk.
    - l[n=321]: Na drjewjany sebi na sćěnu hozdźik pójsnywši suknju,
    - l[n=322]: stupi so na prawicu pola wotročka. Paćerje jědźne
    - l[n=323]: wuspěwawši, zesydachu za blido na swoje město
    - l[n=324]: kóždy so. Ze serbskimi nětk jězdźachu lžicami do šklě
    - l[n=325]: ze spěchom. Mać tež wobjedować bě jim wjesoła dźensa
    - l[n=326]: słódniše nawariła. Nimo poliwki, do kotrejž tři bě
    - l[n=327]: jejow zwjerćała wjac, wjelesiódneho howjazoh mjasa
    - l[n=328]: bě wopjekła jim na pónoji šće tež swinjacu pječeń.
    - l[n=329]: Wot wotročka hač do husarki sebi kóždy najlěpje
    - l[n=330]: słodźeći da, wšak wuspěwali běchu hlódni so w kemšach.
  - lg[n=9,type=stanza]:
    - head: Džewjaty spěw
    - l[n=1]: Poł dóšło žno bě po njebjesach rjenjebłyskatoh puća
    - l[n=2]: słónco, witajo wot nyšpora wšěch pobožnych z wóčkom
    - l[n=3]: radostnišim. Kaž z natwarjenoh jim na štomje hnězda
    - l[n=4]: wot maćerje a wot nana młoduške na wječor, na juh
    - l[n=5]: pyski, na ranje pozběhujo, wšě hladaju žedźo
    - l[n=6]: po maćeri, kiž do hnězda přinošuje jim najlěpšej
    - l[n=7]: cyroby -- tak tež, hanjejo na zahrodu a zas před dwór,
    - l[n=8]: Michał wudočakać ani njemóžeše, zo by Hańža
    - l[n=9]: ze staršimaj jemu pokazała so po puću skoro.
    - l[n=10]: A kaž młoduške, na słabe zepěrajo šće so nóžki,
    - l[n=11]: naćahuja so, mać wuhladawši swoju z cyrobu słódnej --
    - l[n=12]: tak, polaty wšón z wjesołosću, so tež Michał nětk na puć
    - l[n=13]: pušći, hdyž Róžanćikecow bě wuhladał po šćežce za wsu
    - l[n=14]: po łukach, zo by lubej najlubšej přec napřećo běžał
    - l[n=15]: a wšěch do wjetšeho na kofej sebi pohonjał stupa.
    - l[n=16]: Hdyž běchu powědajo sej z najmilišim po puću ducy
    - l[n=17]: dom dóšli a ze stwinymi so durjemi do jstwy
    - l[n=18]: zestupali, njebě jim ze strowjenjom ani kónca
    - l[n=19]: witanja. Michałowej pak maćeri hrajachu stawy
    - l[n=20]: z wjesołosću wšě, hdyž běše za staršimaj porno sebi
    - l[n=21]: Michała, Hańžu do duri wustupować ji najrjeńšej
    - l[n=22]: wuhladała, so donadźiwać ani na njeju nihdy
    - l[n=23]: na swěće njemóžeše. Dźěn luboznišej šće bě žiwa
    - l[n=24]: njewidźala. Tehorunja tež na njeju z luboznym směwkom
    - l[n=25]: nan wusmja so wšón radostny, zo dowolił je synej
    - l[n=26]: wo dźowku hić jom najšwarnišu. Ji dźěn wutroba dobra,
    - l[n=27]: pócćiwosć, ródnosć na wobliču žno so zjewješe rjeńšim.
    - l[n=28]: Ze wšěch měješe mać pak najnuzniso, napřemo z Hanu
    - l[n=29]: kofej wotliwajo, posypujo z cokorom plincy.
    - l[n=30]: Womłodźila wša bě zaso, lětajo štož mtoda hólca.
    - l[n=31]: A nětk zesydachu so za blido zančite wšitcy,
    - l[n=32]: Michał na posćěn z Hańžu. Ji zhładkowane so najmjeńše
    - l[n=33]: włóski chowachu pod měcu wušiwanej; wokoł šije
    - l[n=34]: přez ramjeni bě kulowatej sebi z wušiknej ruku
    - l[n=35]: rubiško róžičkate wokołšijace wzaia najlěpše
    - l[n=36]: na slub; wot deleka pak ji nadra krywaše čorny
    - l[n=37]: wysoki lac, kiž ze zelenym sebi šnórowanjom bě
    - l[n=38]: ze spinkami zašnórowala; rjenjebłyskaty kitlk
    - l[n=39]: bórčeše wšón ji wo ramjo hamantowy nanajbělši.
    - l[n=40]: Słowa wurywachu při kofeju, zwarjenym lěpšim,
    - l[n=41]: z wutrobow poćěrjenych, so w najwjetšich radosćach wšěm jim
    - l[n=42]: wjesołe. Z powědatej mjezy wšěmi pak za blidom bě mać
    - l[n=43]: Róžanćikec a Wićazec. Wo kwasach, wo nawoženjach,
    - l[n=44]: wo njewjestach bě nadosć jim powědanja, doniž nan so
    - l[n=45]: Róžanćikec zebrawši nětk njewuiušći jim najprěni
    - l[n=46]: 'rěč, kiž wo žeńtwje na Wićazec mać, na nana zrěča:'
    - l[n=47]: '"Na stary dźeń, hdźež nad swětnym spodobanja žno mi nima'
    - l[n=48]: wulkeho duch, kiž po statoku žno sej po wěčnym žada
    - l[n=49]: ze žadosću, je dźensniši dźeń mje najmócnišo wšeho
    - l[n=50]: rozwjeselił, zo je wo Hańžu, ze wšěch holcow najchudšu,
    - l[n=51]: syn přišoł, kiž po wutrobje je mi po Hańži wšitkón.
    - l[n=52]: Rad wumrěć chcu nětk, kiž wěm wobstaranu derje
    - l[n=53]: Hańžu za žiwjenje, zo ju Michał do smjerće změje
    - l[n=54]: zańč, runjež dać ji njemóžachmoj ničo do domu sobu."
    - l[n=55]: Zo by zrudźbu, kiž do wutroby bě 'mu při słowach tajkich
    - l[n=56]: přistupila, zahnai, jemu wotmołwi Wićazec nan nětk
    - l[n=57]: "tak: \"Ale daj temu być, wšak njej' wubral sebi Michał"
    - l[n=58]: po pjenjezach, ale po lubosćach nož njewjestu Hańžu.
    - l[n=59]: Wšak tola zwěrowanaj mataj być mi po božej woli,
    - l[n=60]: kiž dźens wozjewiła je so jimaj spodźiwnje wo snach."
    - l[n=61]: "Dorěča. Mać pak Róžanćikec so 'ho wopraša takle:"
    - l[n=62]: '"Tom dorozymić na swěće njemóžu. Što ha mi wo snach'
    - l[n=63]: powědaš a što wo božej wozjewjenej jimaj woli?"
    - l[n=64]: Dowuprašeć ani Hańža so maćeri na wšitko njeda,
    - l[n=65]: 'ke staršimaj so wobroći, rěč wułušćejo tule:'
    - l[n=66]: '"Nano najlubši mi, maćerka, són njewěrjach sej wamaj'
    - l[n=67]: wupowědać, zo njemysliłoj sebi byštaj, zo stajnje
    - l[n=68]: w nocy a wodnjo za Michałom jeno z myslemi steju.
    - l[n=69]: Mi so dźiješe nócku, zo do wonjawki sebi wiwam
    - l[n=70]: róžički za lubeho mi najlubšeho. Nadobo młodźenc
    - l[n=71]: 'tu přiwda so najrjeńši mi, słowo dźeše mi tole:'
    - l[n=72]: "'Na wonjawkach a na wěncach njepřewiwaj žno mi časa,"
    - l[n=73]: holčo najlubozniše, wjele radšo po šnóry dźi mi
    - l[n=74]: susodźinkam sebi, towarškam, po slěborne mi najrjeńše,
    - l[n=75]: bantow róžičkatych sebi nakupuj! Błyskaty šórcuch
    - l[n=76]: wupłokawši měj na zahrodźe, zo by běty był štož sněh.
    - l[n=77]: Laca wšak šnórowaći žno mi njeńdźeš sej ze šnórowanjom,
    - l[n=78]: lacki wodźěwać b'dźa ći pospochi wutrobu něžnu.
    - l[n=79]: Čěpc b'dźeš hamantowy so mi stajeć, prjedy hač kruwar,
    - l[n=80]: wot kortow wotwjazawši sebi ze srěńcu čołate stadło,
    - l[n=81]: praskajo po wsy ze křudom, naplećenym jemu tołstym
    - l[n=82]: z konopi, poćěri na trawnišća. Prjedy hač b'dźe ći wotročk
    - l[n=83]: chodźić za brónami wjelećežkimi, ze sywki žito
    - l[n=84]: rozsywajo, b'dźeš somoćanu so mi stajeći bortu.
    - l[n=85]: Do statoka sebi powjedźe ze swatomaj mi, z najrjeńšim
    - l[n=86]: zdrasćenymaj, a ze słónkomaj tebje mandźelsku młodu
    - l[n=87]: serbske pacholo, po wutrobje mi ze wšěch najlěpše,
    - l[n=88]: pacholo ze wsy, w kotrejž sy wot małosće so mi swojej
    - l[n=89]: měwała do dźěła, z towarškami sej spěwała spěwy.'"
    - l[n=90]: Dorěča. Róžanćikec nětk staršimaj ze słowom dźeše
    - l[n=91]: Michał ze spěšnišim; jemu ze rta wuskočić dawno
    - l[n=92]: 'žadało bě sej. "Hlejće, tež mi zedźalo je to so:'
    - l[n=93]: Hdyž pominyło wo poł bě nocy so dźens, rjana knježna,
    - l[n=94]: ke mni přijědźiwši, powěsć mi najmilišu zjewi,
    - l[n=95]: zo je wuhladała žno mi ze wsy njewjestu dušnu,
    - l[n=96]: bjez pjenjez drje, pak po hrudźi ze wšitkich holcow naj lěpšu."
    - l[n=97]: Dowurěčał bě při samym, a jim we stwinych durjach
    - l[n=98]: pokaza farar so, postrowjejo žno sej ze strowom wšitkich.
    - l[n=99]: Mać pak, poskočiwši jemu napřećo, ćěrješe wjes'ła.
    - l[n=100]: '"Pójće, pójće no ze spěšnišim, derjedostojny knježe,'
    - l[n=101]: zo byšće slub nam najwjeselši dźens tola swjećili sobu!"
    - l[n=102]: Na stólčk maćeriny so jim při nanje posydźe nětko.
    - l[n=103]: Mać nala pak 'mu šalku kofeja, zo prošenja dołho
    - l[n=104]: by njehladał a po woli plincow brał sebi měnjo.
    - l[n=105]: 'Powědaty kaž nastajnosći poča jim najprjedy:'
    - l[n=106]: '"Nó, nětk widźitaj, dopjelniło je so słowo mi wamaj'
    - l[n=107]: powědatom, zo přechwatałoj sebi njebyštaj tola
    - l[n=108]: ze žeńtwu Michałowej, jemu stajnje njewjesty brašćo,
    - l[n=109]: zo wšak za mandźelsku žno sej Michał po swojej mysli
    - l[n=110]: zhlada šće holčo. Dźě žeńtwa je přechwatana mi z najwjetšim
    - l[n=111]: njezbožom na swěće. Ze swobodu maju po samej woli
    - l[n=112]: wjazać mandźelsčiny zwjazk lubosće mandźelskim młodym."
    - l[n=113]: 'Wićazec nan nětk ze skřidlenym jemu wotmołwi słowom:'
    - l[n=114]: '"Haj, haj, prawje to maće; pak njemóžachmoj dočakać'
    - l[n=115]: z maćerju, zo woženii by Michał naš namaj so skoro."
    - l[n=116]: Hdyž wupił bě šalku kofeja, maćeri dźeše
    - l[n=117]: 'směwkotajo: "Nó, maći, dźě nawariła sy dźens prawje'
    - l[n=118]: dobry kofej, štož do toho rozymju. Za žony bóle
    - l[n=119]: wšak je kofej, pak za mužow piwo je napoj najstrowši."
    - l[n=120]: Mać pak Róžanćikec so 'mu nětk zebra po kofeju,
    - l[n=121]: 'šalku z kofejowej sebi kany nalawši pjatu:'
    - l[n=122]: '"My so, žony, wam wohladamy, derjedostojny knježe,'
    - l[n=123]: do piwa, runjež nam njemóžeće nihdy na swěće piwa
    - l[n=124]: dowuchwalić a dowuswarjeć na kofej so nam žiwi.
    - l[n=125]: A njejsmy při kofeju my njestrowym strowše hač wy wšě
    - l[n=126]: dohromady? Dźěn na swěće přewšo nam nastajnje pomha,
    - l[n=127]: z nim so wustrowjamy. Nimo teho je nad piwo telko
    - l[n=128]: tuniši. Duž njedam na kofej sebi ničeho přińć tež."
    - l[n=129]: Ze žortnym tak wurěčowachu so najwjeselši wšitcy
    - l[n=130]: 'za blidom. Pře plincy wuhibane pak dźěše najbóle:'
    - l[n=131]: Donamazać a dosypać jeno přisamym hosćom
    - l[n=132]: móžeše mać a napřemo donosyći jim kofeja
    - l[n=133]: z Hanu. Z luboznišim pak so směwaše ze šalku kóždej,
    - l[n=134]: widźo, zo pře wšitko dźe nanajbóle, zo dobre je wšěm wšo.
    - l[n=135]: Hrabnywši mać pak za prawicu, zestarjeny farar
    - l[n=136]: 'dźeše po swojim žortowatym nětk wašnju ji tole:'
    - l[n=137]: '"Hladaj so, hladaj, zo njewujěmy će a njewupijemy, maći!'
    - l[n=138]: Pak njehladaj na mnje, šće wutorhnyći chcu sej jedyn
    - l[n=139]: plinčk, wšak žiwy šće na swěće sym njejědi tola lěpšich."
    - l[n=140]: "Ze spěšnišim pak 'mu přejědźe rěč mać ze słowom tymle:"
    - l[n=141]: '"Što je was zatrach? Njewujěsće nihdy na swěće hospozy dźens mi.'
    - l[n=142]: Čemu ha sym tak pjekła, hač zo dojědie so bychu.
    - l[n=143]: Smjerć by wopaki było mi, njepřimali so mi byšće
    - l[n=144]: ničeho. Budźe-li trjeba, chcu hornc zasypnyć šće jedyn."
    - l[n=145]: Hdyž běchu napili a najědli so do sytej wole,
    - l[n=146]: poča Hana jim do karmorčka zaso talerje z blida
    - l[n=147]: wotnošować a při kachlach šalki pomywać w dóńčce.
    - l[n=148]: Farar pak, wot blida poskočiwši, nětk na posćěn čerstwje
    - l[n=149]: spěchaše na Hańžu, na Michała, zo 'mu stanyłoj byštaj
    - l[n=150]: wot blida, poprosywši jej, połoži do Hańžineje
    - l[n=151]: prawicy Michałowu, so z najmilšim směwajo na njej.
    - l[n=152]: Róžanćikec nětk powoławši sebi, Wićazec staršej,
    - l[n=153]: 'wułušćeše jim na to najwjeselši skřidlěne słowa:'
    - l[n=154]: '"Zestupajtaj nětk, Róžanćikec, so mi, Wićazec staršej'
    - l[n=155]: po boku njewjesćinym a nawoženskim, zo by dźensa
    - l[n=156]: žohnowanje, kiž we wutrobach jimaj rodźitaj dobrych,
    - l[n=157]: postupiło nětk ze staršinych žno mi žohnowacych rukow
    - l[n=158]: na dźowku pócćiwišu, na najlěpšeho ze wšitkich syna."
    - l[n=159]: Dorěča. Taj pak dokonještaj jemu wšitko, kaž prajił
    - l[n=160]: bě to. Z wjesołosću so to na lico wuroni z wóčka
    - l[n=161]: sylza, hdyž pozběhnyłoj swoju ruku žohnujo běštaj
    - l[n=162]: na slubjenaj, kiž wobaj kaž molowanaj wjelerjanaj
    - l[n=163]: steještaj před nimi, za prawicy so z lubosću dźeržo,
    - l[n=164]: swěru hač do smjerće we wutrobach sej najswěrnišu lubjo.
    - l[n=165]: Po staršinym pak žohnowanju bě najćišiši zdobom
    - l[n=166]: mjelk zawěł jim do jstwy. So rozsydali běchu wšitcy
    - l[n=167]: po ławkach, po stólčkach, po konypeju, kiž pjeraty bě jim.
    - l[n=168]: Na slubjenaj bě we wutrobach jim to złožena mysl wša.
    - l[n=169]: 'Rěč wumó pak fararjowa jich zas z mjelčenja takle:'
    - l[n=170]: '"Woněmili njejsće to tež nadobo wšitcy, zo słowčka'
    - l[n=171]: njepiknje nichtó! Tak na wječoru ma mi bywaći póstnym,
    - l[n=172]: nic pak na slubje. Natočići no nam do pincy, Hanka,
    - l[n=173]: doběž karan, zo powědaio potom by so lěpje.
    - l[n=174]: Michale, Hańža, zasobu, powědajtaj tola něšto!
    - l[n=175]: Lud dźěn młody je z powědatym nimoměry mi hewak."
    - l[n=176]: Dorěča. Roztali na słowach fararjowych běchu wšitcy.
    - l[n=177]: 'A mać Wićazec ze skřidlenym jim započa słowom:'
    - l[n=178]: "\"Ach, wšak mjez młodosću žno mi njej' teho wjesela, štož ja"
    - l[n=179]: po rejach chodźach, po kwasach! Wurej'wali smy, mój božo,
    - l[n=180]: něšto dobre a wuspěwali, zo so třaseše wšitko.
    - l[n=181]: Za počinki pak so zastarske nětk nam hańbuja młodźi.
    - l[n=182]: Po nowym wšo ma być, bohužel, štož njeje najlěpše
    - l[n=183]: wěčnje mi. Po cuzym njehladali nihdy nanihdy my smy."
    - l[n=184]: Mysl zawróćejo ze starych do dźěćacych swojich dnjow, mać
    - l[n=185]: 'Róžanćikec nětk dźeše jim ze rtom tajkele słowa:'
    - l[n=186]: '"Ach, zašło je mi Žiwjenje za mnje młodu šće holcu!'
    - l[n=187]: Hdyž so do polow ze schadźatym abo z mrějatym słóncom
    - l[n=188]: do wjeski włečechmy ze zróstnymi mi hólcami holcy,
    - l[n=189]: bě nam z njedźělomnym tola towaršom nastajnje cuni
    - l[n=190]: spěw, a wjesele dodźěła mějachmy z nim so najćešoh.
    - l[n=191]: Při spěwje serp juž chodźeše we rukomaj wjele łóžo.
    - l[n=192]: Złoćane kłóski pak přidružachu so mi do snopa same,
    - l[n=193]: jate ze spěwom wutrobnišim. A na wšitkich kwasach,
    - l[n=194]: na rejach bu zaćahowane, zo so třaseše dom wšón.
    - l[n=195]: Pak nihdy na swěće tola šće do žiweho smy so boha
    - l[n=196]: njenaspěwali. Kak rjenje bě, božo, po Serbach za mnje!"
    - l[n=197]: Dorěča. Michał, kiž do wutroby bě sej zrudźenej pře to
    - l[n=198]: wšě zarył jeje słowa, šće njewědźo ze swojej hrudźu
    - l[n=199]: wojowaše, hač na słowa maćerine by so jich a
    - l[n=200]: Róžanćikec wotmjelčal jim abo hač wuprajił by, štož
    - l[n=201]: we wutrobje so 'mu roješe. Jom přemyslacemu pak
    - l[n=202]: 'posledniše za najsprawniše bu, poča jim duž rěčeć:'
    - l[n=203]: '"Prawje stej porěčałej, tola po połojcy no dai prawje'
    - l[n=204]: bych wamaj. Wšak je po honach žohnowanych runje lětsa
    - l[n=205]: spěwało zas so, zo ze zelenych nam doiow najcuńši
    - l[n=206]: klinčeše wothiós. Do popow zestawachu wjele chětřišo
    - l[n=207]: snopy ze spěwom wšě. Štož Bałocarjec jeno nic mi
    - l[n=208]: cyłeje wsy, wšak spřistajeli su sej přemłodu čeledź.
    - l[n=209]: Za wotročka pola nich je njećesany nimoměry
    - l[n=210]: kadla, kiž po wojerstwje sej wusłuženym wjele być zda.
    - l[n=211]: Słužownika, wuhnateho ze słužby po prěnim lěće,
    - l[n=212]: maja za pohonča. Z nim njezetyka so mi z wjesnjanow nichtó
    - l[n=213]: rad, dźěn po wšitkimi sej najnjelubšu torha mi hubu.
    - l[n=214]: Wobaj naduwataj so, zo móhłoj so puknyć, a staršej
    - l[n=215]: njemóžetaj najěsć so mi často, płakajo krawe
    - l[n=216]: sylzy na dźěsći njedźakownej. Wumrěć, božo, móhłoj
    - l[n=217]: wbohej přec ze zrudobu. Taj chodźitaj po rejach wšěch pak
    - l[n=218]: do němskich wjes, wšak pozabyioj staj mi na cuzbje serbski,
    - l[n=219]: njezbóžnikaj. Tola chlěb je njeplechomaj prawje dobry
    - l[n=220]: serbski. Do wutroby so mi nastajnje zarywa zrudźba,
    - l[n=221]: hdyž jej słyšu najžadiawiše mi to na swěće kuski
    - l[n=222]: spěwać a nas pak wusměchować jeju widźu, hdyž čestne
    - l[n=223]: mi a najpřistojniše sebi spěwamy spěwy, kiž mać wšak
    - l[n=224]: při kolebce dźěn do wutrobow žno nam spěwaše młodych.
    - l[n=225]: Ze zrudobu pak wjetšej šće pjelni mi hrudź so, kiž widźu,
    - l[n=226]: zo staj ze přezpólnych žno mi narěčałoj Jurja,
    - l[n=227]: 'na dušu wěrno: Do žiweho by mje na swěće boha'
    - l[n=228]: nichtó njenarěčał, zo bych to zacpěwal, štož běše
    - l[n=229]: za nana, za dźěda, za serbowskich mojich wótcow najstaršich
    - l[n=230]: ze swjatym kubłom. Hrěcha bych tola so bojal najćešoh."
    - l[n=231]: Dorěča. Po cyłym ćěle pak třepotaše no kaž lisćo
    - l[n=232]: wosowe. Woheń we wutrobje 'mu najsprawnišej hněwny
    - l[n=233]: horješe. Wšěch pohnuła bě ze rta serbskeho hněwna
    - l[n=234]: rěč, a we wutrobach so jim sprawniši roješe hněw wšěm
    - l[n=235]: 'wotmjelčatym, dóńž farar so njezhraba ze słowom tymle:'
    - l[n=236]: '"Michale, rozradował sy mje wšitkoh ze słowom prawym.'
    - l[n=237]: Měj do wěčnosće so k temu, štož ze serbskeje so ći hrudźe
    - l[n=238]: dźens wury. Zawjesć so mi njedaj, narěčeć žiwy
    - l[n=239]: wot towaršow, kiž zacpěwaju swoju narodnosć, kubło,
    - l[n=240]: za kotrež krej přeliwachu na wójnach wótcojo serbscy,
    - l[n=241]: wot njedźaknych, kiž podteptuja swoju maćernu rěč mi,
    - l[n=242]: w kotrejž wužórlichu so jim ze rćika młodoh najprěńše
    - l[n=243]: słowčka, kiž mać jim šćěpješe do wutroby mi z najwjetšej
    - l[n=244]: lubosću, wot bohazabytych, kiž zapera ju božej
    - l[n=245]: woli so z hordoznišim. Tola lud njeda sej mi rěčeć
    - l[n=246]: młody, chce we wšitkim wěčnje najmudriši na swěće być wšak.
    - l[n=247]: A njeńdźe-li 'mu po woli wšo, podać tola žiwy
    - l[n=248]: sćerpliwy, bjez borkanja njecha so mi do božej wole."
    - l[n=249]: Dorěča. Wšě pak pokrućachu jeho wěrniše słowo
    - l[n=250]: z podawkami a do rěčow dachu so nětko najlěpšich.
    - l[n=251]: Takle zhromadźenym bě so na slubje mjez sobu lubje
    - l[n=252]: powědatym pochililo za pozłoćane žno hory
    - l[n=253]: słónco. Čorna so nóc juž ze křidłomaj z njebjes na zem
    - l[n=254]: bjerješe. Wětr pozběhowaše so najcuniši, miłe
    - l[n=255]: do jstwy z wotewrjenym jim wěwajo woknom, a maćer,
    - l[n=256]: z Hanu poskočiwši, poča jim duž na blido nosyć
    - l[n=257]: wječerjeći, wšak wurěčeli běchu hlódni so wšitcy.
    - l[n=258]: Hdyž nawječerjeli běchu do sytej wole so kóždy
    - l[n=259]: a wokřewili nad słódnišim, běłoješćatym piwom,
    - l[n=260]: počachu dom so hotowaći. Pak najspěšnišo farar,
    - l[n=261]: směwkotajo wobroćiwši na staršej Wićazec so a
    - l[n=262]: 'Róžanćikec, wułušćeše rěč jim skřidlenu tule:'
    - l[n=263]: '"Z nami šědźiwymi žno je čas nětk do łoža skoro.'
    - l[n=264]: Michał a Hańža pak doběhnjetaj šće njech na reje z Hanu
    - l[n=265]: na chwilku do korčmy. Wuwjeselić ma so za časy młodosć.
    - l[n=266]: Wězo, zo wój hić na reje dowoliłoj staj najprjedy."
    - l[n=267]: Staršej dowolištaj tomu rad, a slubarjo na to
    - l[n=268]: postanychu, so za wšitko dźakujo maćeri, nanej.
    - l[n=269]: Před chěžu nětk rozžohnowachu so z maćerju hosćo.
    - l[n=270]: Nan pak hišće jich přewodźeše, doniž ze šćežki na puć
    - l[n=271]: njepřińdźechu. Tu rozsalichu so nětk po pućach druhich
    - l[n=272]: wšitcy. Po njebju po hwězdatym ani mróčalki njebě
    - l[n=273]: widźeć najmjeńšeje, na jutřiše žně lubješe rjane.
    - l[n=274]: Młodźenc po wjesce z holičkomaj, rjenje zhotowanymaj,
    - l[n=275]: spěchaše rozradostny wšón ze swojej njewjestu, sotru,
    - l[n=276]: Michał. Z korčmy žno rozlěhachu so najmiliše zwuki
    - l[n=277]: po wsy, do stupa spěšnišeho sej rejwarce honjo,
    - l[n=278]: doběžeć za spěšnymaj jeno přisamym móžeše Michał.
    - l[n=279]: A kaž dodźeržeć nihdy na swěće njemóže pohonč
    - l[n=280]: kobłu, hdyž wusłyšała je 'mu rjehotać na dworje žrěbca,
    - l[n=281]: tak tež, na Michała njeposluchajo, ćěrještej po wsy
    - l[n=282]: rej'warce ze spěšnišim, doniž njebuštej w korčmarjec dworje.
